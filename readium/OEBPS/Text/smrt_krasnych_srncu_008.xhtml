<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krasnych_srncu-6</title>
		<link href="../Styles/smrt_krasn_idstyles.css" rel="stylesheet" type="text/css"/>
	</head>
	<body id="smrt_krasnych_srncu" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3" class="MLP-uroven2-kapitola">Smrt krásných srnců</p>
			<p class="MLP-text-bez1radku">My tři kluci jsme do toho kraje za hrad Křivoklát ohromně rádi jezdili. Tenkrát jsem nevěděl proč, ale dnes to vím. Můj tatínek pochopil už tenkrát, že jednou můžu uvidět bulváry Paříže a&nbsp;mrakodrapy New Yorku, ale už nikdy nebudu moci týdny bydlet v&nbsp;chalupě, kde voní v&nbsp;peci chleba a&nbsp;v&nbsp;máselnici se tluče máslo, protože u&nbsp;těch chalup budou jednou zastavovat embéčka, uvnitř budou blikat televizory, podají vám špatnou černou kávu a&nbsp;vybledlý chleba.</p>
			<p class="MLP-text">Kdysi tatínek hledal ten kraj po čuchu. Ve třicátých letech minul s&nbsp;naším osobním šoférem Tondou Valentou hrad Křivoklát a&nbsp;stoupal strašnými serpentinami dále na západ podél řeky Berounky, ve které tenkrát plavaly štiky jak krokodýlové a&nbsp;na mělčinách se v&nbsp;řasách převalovali tloušti a&nbsp;parmy jak polena. Tatínek všechno pozoroval a&nbsp;mířil dál až k&nbsp;zájezdní hospůdce U&nbsp;Rozvědčíka a&nbsp;tam jsme na dvě sezóny zůstali. Ale nebylo to ono. Přestože paní Fraňková byla krásná a&nbsp;příjemná žena a&nbsp;uměla báječný guláš a&nbsp;dršťkovou, v&nbsp;sobotu a&nbsp;v&nbsp;neděli tam byl kravál. Přijely spousty trempířů, čundráků, vandráků a&nbsp;kovbojíčků a&nbsp;z&nbsp;tiché hospůdky udělali peklo hodné Západu. Zpočátku posílala maminka tatínka za trempíři, aby je uprosil, ať tolik nehlučí, ale po několika pokusech se vzdala. Brzy totiž v&nbsp;znějících písních o&nbsp;tom, že život je pes a&nbsp;že nejkrásnější je žít na řece Youkonu bez ženy, vynikal tatínkův krásný hlas a&nbsp;k&nbsp;nám ubohým dětem zvlášť pronikal ryk nástrojů, které tatínek jedině ovládal, což bylo koště a&nbsp;pokličky půjčené od paní Fraňkové. Ráno ho maminka našla sedět u&nbsp;studny podnapilého; hrál na hřeben sentimentální písničky o&nbsp;svém černém Kladnu.</p>
			<p class="MLP-text">Žili tam v&nbsp;tom kraji krásní lidé, jako tulák Bambas. Od jara do zimy nepracoval, chytal ryby u&nbsp;Čertovy skály. Na každý den měl v&nbsp;hadrovém sáčku připraveno pět kostiček cukru ze zimních časů, kdy pracoval málo. Jeho život mě okouzloval a&nbsp;ještě v&nbsp;pozdějších letech, kdy si jiní přáli být spisovateli nebo letci, přál jsem si být Bambasem. Spal v&nbsp;polorozbořené chatce a&nbsp;přikrýval se opelichanou kůží z&nbsp;jelena. Uměl fantasticky chytat ryby, všemi dovolenými a&nbsp;hlavně nedovolenými způsoby. Maminka mě s&nbsp;Bambasem nerada viděla, bála se, že mě zkazí. Bohužel se mu to nepovedlo.</p>
			<p class="MLP-text"><span>Ale abych se vrátil k&nbsp;tomu, co se dělo pak s&nbsp;mým tatínkem a&nbsp;s&nbsp;námi. Po jedné takové bouřlivé noci byl tatínek donucen najít selskou chalupu. A&nbsp;tak nás naložil na škuner a&nbsp;plul k&nbsp;domečku pod Bránovem, kde se říkalo V&nbsp;luhu. A&nbsp;v&nbsp;chalupě u&nbsp;převozníka Karla Proška, knírek měl zrovna jako Adolf Hitler, jsme nalezli na dlouhá léta přístřeší. V&nbsp;chalupě byla právě pec na chleba, ve sklepě mlíko a&nbsp;máslo a&nbsp;pod ním podmáslí a&nbsp;v&nbsp;chlívě kráva a&nbsp;na stráni brambory a&nbsp;v&nbsp;lese hřiby a&nbsp;ve vodě, na kterou jsme koukali z&nbsp;okna, mračna ryb. Byl to ráj, o&nbsp;němž zpívával dříve pan Werich a&nbsp;později pan Matuška, a&nbsp;i moře piva se kupilo v&nbsp;hospůdce na rozcestí dvou silnic, zvané Anamo.</span></p>
			<p class="MLP-text">Koumáctvím a&nbsp;dřinou Karla Proška a&nbsp;penězi mého tatínka byla to rázem nejbohatší chalupa v&nbsp;Luhu. Ve sklepě stály kamenné hrnce s&nbsp;naloženými rybami v&nbsp;octě a&nbsp;cibuli, a&nbsp;když je človíček vzal, tekla mu šťáva mezi prsty a&nbsp;padaly z&nbsp;toho hamťavé drobky, dělalo se mu mdlo před očima i&nbsp;za očima, jak to bylo dobrý. Pak tam stály kastroly s&nbsp;naloženým srnčím a&nbsp;visely pletence pražských buřtů od Macešky a&nbsp;stály tam bandasky se smetanou a&nbsp;konve s&nbsp;mlíkem. A&nbsp;pekl se chléb a&nbsp;koláče. Tatínek nám koupil originál žlutou anglickou merunu, hráli jsme na plácku fotbal a&nbsp;v&nbsp;okně našeho pokojíčku stál gramofon na kličku, a&nbsp;jak se natočil, vyhrával:</p>
			<p class="MLP-verse--12-12">Za volantem stále kupředu, <br/>někde v&nbsp;dáli je náš cíl, <br/>jenom pevné nervy zdolají <br/>nebezpečí tisíc mil.</p>
			<p class="MLP-text"><span>Srnčí opatřoval Karel Prošek záhadným způsobem v&nbsp;křivoklátských lesích, aspoň dlouhá léta to nikdo nevěděl. V&nbsp;Proškovi ovšem kolovala od narození pytlácká krev. Už jeho dědeček proslul uzavřením sázky, že proveze v&nbsp;poledne nejsilnějšího srnce z&nbsp;křivoklátských lesů kolem četnické stanice, a&nbsp;také to dokázal, v&nbsp;rakvi a&nbsp;pohřebním voze, a&nbsp;jindy jeho maminka, když četníci přišli na prohlídku, houpala srnce v&nbsp;kolíbce. Tyhle dvě potupy, když se roznesly, nemohli četníci Proš­kům zapomenout, a&nbsp;tak Karel věděl, že si nedá ani ránu, a&nbsp;flintičku hodil raději nad jezem do Berounky.</span></p>
			<p class="MLP-text">Ale můj nevlastní strejda Prošek, pro mě zajímavější než všichni vlastní, šel na to jinak. Opatřil si od sedláka Nováka štěně vlčáka a&nbsp;dal mu jméno Holan, podle slavné pražské špeditérské firmy. Však by taky Holan mohl stěhovat nábytek. Měl mohutnou hruď, silné nohy a&nbsp;obrovskou tlamu a&nbsp;nos mu ještě navíc koukal z&nbsp;čumáku ven a&nbsp;světla měl žlutá a&nbsp;přemýšlivá, jenže za těma očima bylo ještě něco schovaného. Byly to vlčí oči. Někde se prostě v&nbsp;kolejích jeho příbuzenských vztahů něco přihodilo a&nbsp;Holan byl v&nbsp;podstatě vlk. Valil se ještě jako štěněčí kulička s&nbsp;vypoulenými kukadly a&nbsp;už zabíjel slepice. Haf a&nbsp;haf. Vrrr a&nbsp;vrrr. A&nbsp;hlavně škub a&nbsp;trh a&nbsp;SMRT. To později. A&nbsp;proto se ho sedlák Novák rád zbavil. Ale byl to přesně takový pes, jakého potřeboval strejda Prošek.</p>
			<p class="MLP-text"><span>Přihnal husy domů a&nbsp;tu, na kterou mu strejda Prošek před posvícením ukázal, zakousl jako malinu. Vyháněl kravku a&nbsp;slepice z&nbsp;políček. Ráno našel Prošek na prahu chaty zabitou kunu nebo tchoře a&nbsp;zakousnuté němkyně</span><span class="char-style-override-1"><a id="footnote-27518-4-backlink" class="footnote-link" href="#footnote-27518-4">4</a></span><span> ležely vyrovnány v&nbsp;řadě jako slepice na hřadě. Před námi svedl Holan rvačku se silným lišákem, nesoucím do lesa ukradenou kachničku. Holan ho dohonil ve stráni a&nbsp;skočil mu na krk. Ale lišák nebyl začátečník. Hodinu z&nbsp;nich lítaly chlupy a&nbsp;kapala krev, zmítající se klubko se přesunulo o&nbsp;kilometr k&nbsp;řece, kde nakonec Holan, který uměl lovit pstruhy, držel lišáka tak dlouho pod vodou, až se utopil.</span></p>
			<p class="MLP-text">Někde uvnitř Proška a&nbsp;Holana rostlo přátelství, jaké jsem nikdy neviděl ani mezi lidmi. Holan pro Proška skákal z&nbsp;lásky do vody. Vždycky když ho Prošek nechtěl s&nbsp;sebou vzít s&nbsp;lodí na druhou stranu řeky, když tekla velká kalná voda anebo když pluly ledové námrazky, vrhal se Holan do řeky a&nbsp;plaval za pánem.</p>
			<p class="MLP-text">Tam za řekou u&nbsp;toho bílého zděného domečku Anamo popíjel pán pivo a&nbsp;ještě radši rum a&nbsp;Holan čekal bez hnutí celé hodiny venku, hlavu a&nbsp;oči namířené na dveře. Prošek měl vždycky zlou opici. Jak vylezl, nadával psovi a&nbsp;házel po něm hroudami z&nbsp;pole a&nbsp;kamením ze silnice a&nbsp;Holan utíkal opodál. Prošek nadával na hypotéku na chalupě, nadával i&nbsp;mému tatínkovi. Pak ho jeho drobounká žena Karolína převezla i&nbsp;s&nbsp;naříkajícím psem do Luhu a&nbsp;on si lehl do trávy pod velký krásný akát, v&nbsp;jehož květech bzučely zjara včely a&nbsp;čmeláci, a&nbsp;spal jako v&nbsp;pohádce. A&nbsp;Holan, noční tulák, který nikdy neviděl svého pána spát v&nbsp;posteli, tomuto spánku nerozuměl a&nbsp;myslel vždycky, že jeho pán umírá, a&nbsp;tak vyl a&nbsp;kňučel a&nbsp;po dlouhé době se vždycky stulil pánovi do klína, dal si čenich k&nbsp;jeho nosu, a&nbsp;až uslyšel jeho dech, usnul taky. Když se probudili, řekl Prošek Holanovi: „Ty potvoro,“ a&nbsp;šel do sklepa na kyselé okurky v&nbsp;octě a&nbsp;kopru.</p>
			<p class="MLP-text">Druhý den už motykou překopával kamenitá políčka a&nbsp;Karolína nosila celé kilometry těžké nůše trávy a&nbsp;klacků z&nbsp;louky Brtvy. A&nbsp;to byl jejich život. Ale ne celý…</p>
			<p class="MLP-text">Nad ostrůvkem u&nbsp;řeky stoupala do výšky stráň a&nbsp;byla to zvláštní stráň, nebylo v&nbsp;ní žádné kamení, jaké v&nbsp;takové stráni bývá, ale hebký vysoký pažit na plošinkách mezi mohutnými duby; sem se chodila pást zvěř a&nbsp;tudy klusala pít k&nbsp;řece. Byla to vlastně krásná zahrada anebo také zámecký park, ale jinak to byla zahrada smrti, mohla se jmenovat „smrt krásných srnců“.</p>
			<p class="MLP-text">Už před časem sem přišel Karel Prošek, vzal Holanovu hlavu do dlaní a&nbsp;nasměroval ji na hnědou tečku v&nbsp;té stráni:</p>
			<p class="MLP-text">„Holane, běž!“</p>
			<p class="MLP-text">A&nbsp;Holan, včera ještě štěně, vyrazil, jako by lovil odpradávna. Chytil vítr, aby ho srnec neucítil, a&nbsp;běžel lehce, podoben babímu létu. Nejdřív skákal, místo tlapek vzduchové polštáře, poslední desítky metrů utíkal přikrčen, a&nbsp;nakonec se plížil. Vyrazil a&nbsp;měl proti srnci letmý, tak důležitý start, a&nbsp;hlavně moment překvapení. Srnec bekl, odrazil se, a&nbsp;pozdě. Holan se řítil pár metrů po jeho boku, skočil mu na krk a&nbsp;dvojnásobnou vahou ho srazil k&nbsp;zemi a&nbsp;obvykle mu zlomil vaz. Mohutnou mordou mu ještě prokousl tepnu na krku. Než došel Prošek k&nbsp;srnci, byl konec. Odehrálo se to tiše, duby mlčely a&nbsp;nahoře nad strání po planině přecházeli hajní a&nbsp;počítali stromy k&nbsp;odvozu a&nbsp;ve slunci se koupala myslivna.</p>
			<p class="MLP-text">Prošek naložil srnce do ohromného batohu, ve stodole ho stáhl a&nbsp;všechno kromě masa spálil. Měli měsíc maso, tak jako pak měli zase malé brambory z&nbsp;kamenitého políčka, kde je museli dobývat motykou. Jinak se na to ti lidé nedívali a&nbsp;byla v&nbsp;tom i&nbsp;touha po dobrodružství, i&nbsp;když to tak nenazývali jako lidé z&nbsp;města.</p>
			<p class="MLP-text">A&nbsp;jak to bylo dál? Dál to bylo tak, že lesní a&nbsp;hajní kromě stromů začali počítat časem i&nbsp;srnčí a&nbsp;nemohli se dopočítat. Vzpomněli si na pytláka Proška, zamířili do Luhu, a&nbsp;když spatřili Holana, napadlo je to. Prošek převážel lesníka Novotného a&nbsp;jeho adjutanta přes řeku, Holan se hnal za čímsi právě ve stráni. Novotný udeřil přímo:</p>
			<p class="MLP-text">„Ten pes je pytlák, Prošku.“</p>
			<p class="MLP-text">„Není, pane lesní. Jenom si hraje.“</p>
			<p class="MLP-text">„Já vám dám, že si hraje. Sleduje zvěř. Nepustí stopu.“</p>
			<p class="MLP-text">„Písknu, a&nbsp;než dorazíme, bude u&nbsp;lodi.“</p>
			<p class="MLP-text">Prošek pustil bidlo, zapískal na prsty a&nbsp;hnal loď bezstarostně dál. Přistával pod tím krásným akátem a&nbsp;Holan stál už na břehu a&nbsp;vrtěl ohonem. Prošek mu povídal:</p>
			<p class="MLP-text">„Kdepak máš kravičku? Přižeň ji domů!“</p>
			<p class="MLP-text">Holan potřásl hlavou a&nbsp;běžel do stráně a&nbsp;pak dál na pole. Novotný se za ním díval:</p>
			<p class="MLP-text">„Ne, není pytlák. Je to dobrý pes, Prošku.“</p>
			<p class="MLP-text">A&nbsp;od toho dne tam byl po této stránce bezstarostný ráj, gramofon ODEON vyhrával TISÍC MIL a&nbsp;dělalo se srnčí na smetaně s&nbsp;knedlíky a&nbsp;všechna ta místní bránovská jídla, jako brambory a&nbsp;knedlíky zvané uhlíř nebo vdolečky maštěné máslovou kaší kalinkou či cmunda pečená v&nbsp;pekáči, řečená „bác“. Ježišmarjá, to byly dobroty. A&nbsp;najednou to skončilo, protože přišel bývalý svobodník pan Adolf Hitler, který měl pod nosem knírek jako můj milovaný strejda Karel Prošek.</p>
			<p class="MLP-text">Luh neměl tenkrát místní rozhlas, a&nbsp;tak sem chodil bubnovat nad chalupy obecní policajt Karel Kovařík s&nbsp;nasazenou rakouskou čepicí, bývalý švec, nahluchlý jako dvě polena, celý ošuntělý. Měl červený bubínek a&nbsp;modré paličky, a&nbsp;když skončil bubnování, žebral na nás klucích:</p>
			<p class="MLP-text">„Dej mi korunu!“</p>
			<p class="MLP-text"><span>Můj tatínek mi ji pro něho obvykle dal a&nbsp;on měl takovou radost, že šel lesem na vzdálený Kouřimec a&nbsp;na Emilovnu a&nbsp;po cestě si bubnoval paličkami na ten červený bubínek a&nbsp;srnci i&nbsp;jeleni už ho znali a&nbsp;sbíhali se podél cest na něj podívat, poněvadž věděli, že z&nbsp;tohohle rámusu kyne jen dobro. A&nbsp;on se až ke konci nějak pomátl, protože prý chodil tím lesem a&nbsp;volal na zvěř, aby mu taky dala korunu.</span></p>
			<p class="MLP-text">A&nbsp;jak přišel ten Adolf Hitler, pan Kovařík vybubnoval a&nbsp;vykřičel:</p>
			<p class="MLP-text">„Na vědomost se dává, že se v&nbsp;této zemi zřizuje protektorát Böhmen und Mähren.“</p>
			<p class="MLP-text">Můj tatínek těžce nesl, že nesměl na Křivoklát, a&nbsp;nebýt naší maminky, které se bál jen o&nbsp;trošku míň než Adolfa Hitlera, už dávno by tam zajel. V&nbsp;třetím roce války povolali mý bráchy Huga a&nbsp;Jirku do koncentráku a&nbsp;on povídal doma:</p>
			<p class="MLP-text">„Ti kluci se potřebujou před odjezdem najíst. Masa. Přivezu nějaké ryby.“</p>
			<p class="MLP-text"><span>Tatínek nesměl jezdit na kole jinam než do práce, nesměl opustit bez povolení bydliště, a&nbsp;ryby už vůbec nesměl lovit, neboť nežil na Riviéře, ale v&nbsp;protektorátě, obklopen pozorností četníků a&nbsp;gestapa. Šel za svým výborným buštěhradským kamarádem doktorem </span><span>Quidem</span><span> Jeřábkem a&nbsp;ten mu napsal, že nemůže pro nemoc na šachtu. Quido vůbec netušil, že se tatínek chystá na víkend za hrad Křivoklát.</span></p>
			<p class="MLP-text">Tatínek opustil náš buštěhradský dům čp.&nbsp;54 bez hvězdy, odpáral si ji a&nbsp;strčil do kapsy, na tandem dal batoh, pytle a&nbsp;skládací haltýř na úhoře. Maminka nadávala, dost.</p>
			<p class="MLP-text">Tatínek šlapal ještě za noci přes Žehrovice a&nbsp;Lány, na cestu mu svítily hvězdy jiné než ta v&nbsp;kapse, na níž stálo JUDE. Myslel pak na všechno možný, na to, jak je svět zamotanej a&nbsp;podělanej, že před časem tu jel jako pán ve svém americkém buicku a&nbsp;teď se tu plouží podél škarpy na rozvrzaném kole jako chudej Žid. Pak sjel serpentinami na Křivoklát a&nbsp;tlačil kolo do vršku nad Višňovku a&nbsp;potom šlapal podél řeky Berounky, kde se pěna kupila na štičích tůních jako před lety a&nbsp;stejně hučela jako tenkrát a&nbsp;přes silnici lezly už v&nbsp;horku zmije. Objevila se krásná Čechova vila a&nbsp;mlýn a&nbsp;Proškova nabílená chalupa s&nbsp;dvěma okny a&nbsp;červenou střechou a&nbsp;můj tatínek k&nbsp;ní jel přitahován jak magnetem a&nbsp;dojel by až k&nbsp;ní a&nbsp;k&nbsp;tomu právě kvetoucímu akátu, kdyby mezi ním a&nbsp;tou chalupou netekla řeka. Přijel sem takhle stokrát a&nbsp;tentokrát se mu zdála nejkrásnější, jako zámek anebo jako hrad či jako něco, co se vůbec nedá vypovědět. Nevěděl, čím to je, ale bylo to přece tím, že ji dlouho neviděl a&nbsp;že si ji zasloužil, vyšlapal si ji na tom kole a&nbsp;celá léta překonával strach, aby sem jel. Bylo to prostě jiné než sem přijet na zadku v&nbsp;pohodl­ném buicku. A&nbsp;pak vidět tu chalupu znamenalo vědět, že ještě stojí a&nbsp;bude asi stát, až tu Němci nebudou, a&nbsp;že tu bude pak i&nbsp;Karel Prošek a&nbsp;možná také my, Židi, Položidi a&nbsp;Čtvrtžidi.</p>
			<p class="MLP-text">Seděl na mezi, díval se na chalupu a&nbsp;křikl:</p>
			<p class="MLP-text">„Přívoz!“</p>
			<p class="MLP-text">Jindy jsme se vyhrnuli všichni ven, na gramec jsme dali TISÍC MIL a&nbsp;naše máma se obvykle rozeběhla a&nbsp;skočila, jak byla v&nbsp;šatech, do Berounky, aby byla nějaká legrace. Jirka, který z&nbsp;nás kopal nejlíp, vykopl na počest tátova příjezdu do luftu tu žluťoučkou anglickou merunu a&nbsp;my začali hulákat a&nbsp;Holan štěkal jak pominutý. Prostě maglajs.</p>
			<p class="MLP-text">Ale tentokrát byla chalupa tichá, jako když se někde opodál už střílí, a&nbsp;jen ze dveří vyšel po chvilce muž v&nbsp;klobouku a&nbsp;k&nbsp;němu se připojil velký pes. Prošek se blížil na lodi na druhou stranu, a&nbsp;jak poznával tátu, rozehříval se jak sluníčko. Poprvé v&nbsp;životě se políbili.</p>
			<p class="MLP-text">U&nbsp;Proška táta nespal. Jen kolo si dal do stodoly a&nbsp;vzal si v&nbsp;nůši na ostrov žitnou slámu, lehl si v&nbsp;noci na ni a&nbsp;přikrýval se gumákem. Karel mu přinesl k&nbsp;snídani mlíko, máslo, chleba a&nbsp;čerstvé makové buchty od paní Karolíny. Táta kalil vodu a&nbsp;chytal maličké řízky na velké úhoře, připravoval šňůry a&nbsp;skládací haltýř. V&nbsp;Buštěhradě měl od sedláků slíbeno za úhoře maso a&nbsp;sádlo ze zabijaček. Ale byly krásné světlé, a&nbsp;tudíž špatné noci. Měsíc svítil naplno, tak pro básníky, a&nbsp;úhoři, noční dravci, se asi báli a&nbsp;nežrali. Tatínek už si zoufal, celé noci nespal a&nbsp;napichoval rybičky a&nbsp;žížaly na háčky. Ráno šňůry zely prázdnotou a&nbsp;on se tloukl do hlavy a&nbsp;proklínal zasranej svět. Karel ho pozoroval, jak si vaří v&nbsp;kotlíku malinové knedlíky, a&nbsp;povídal:</p>
			<p class="MLP-text">„Nebuďte smutný, povezete mouku a&nbsp;máslo!“</p>
			<p class="MLP-text">„Karle, já potřebuju pro svý kluky maso. Potřebujou se ještě jednou pořádně najíst masa.“</p>
			<p class="MLP-text">„Pane Leo, maso nemám, musel bych pro vás zabít krávu. Jestli chcete, já tu Stračenu dneska zabiju.“ </p>
			<p class="MLP-text">A&nbsp;pak řekl táta větu, na kterou už zřejmě myslel doma a&nbsp;kterou neřekl mamince, ale kvůli které sem hlavně jel.</p>
			<p class="MLP-text">„Karle, přines mi srnce.“</p>
			<p class="MLP-text">Byla to prosba a&nbsp;příkaz zároveň. Karel na to řekl: „Od tý doby, co přišli skopčáci, jsem s&nbsp;Holanem v&nbsp;lese nebyl. Myslete si, že nejsem chlap, ale mám šest dětí. Teď za to dávají trest smrti.“</p>
			<p class="MLP-text">„Dobře, Karle. Půjčíš mi Holana?“</p>
			<p class="MLP-text">„Nevím, jestli s&nbsp;váma půjde. Ještě s&nbsp;nikým nešel.“</p>
			<p class="MLP-text">„Se mnou půjde.“</p>
			<p class="MLP-text">„Když půjde, tedy půjčím.“</p>
			<p class="MLP-text">„Přijdu si pro něho, Karle, až přijde ta chvíle.“ </p>
			<p class="MLP-text">Karel Prošek odcházel se shrbenými rameny, bylo to pro něho strašně krutý.</p>
			<p class="MLP-text">Můj tatínek si rozprostřel v&nbsp;rákosí gumák, lehl si na něj a&nbsp;pozoroval babiččiným divadelním kukátkem stráň. Utekl den, dva. Srnec nešel. Táta pil z&nbsp;bandasky mlíko, co mu nosil Prošek. S&nbsp;Proškem nemluvil, jako by mezi nimi vyrostla hráz.</p>
			<p class="MLP-text">„Přišel?“</p>
			<p class="MLP-text">„Nepřišel.“</p>
			<p class="MLP-text">A&nbsp;to bylo všechno.</p>
			<p class="MLP-text">Nastal poslední den, kdy mohl přijít, a&nbsp;pak už musel tatínek odjet. Ležel v&nbsp;rákosí a&nbsp;malé kukátko tlačil na oči, ze zarudlých očí mu vytékaly slzy únavy a&nbsp;vzteku. Příroda se proti Židovi spikla, ty jasné měsíční noci, ti noční vodní hadi a&nbsp;nyní les s&nbsp;tichými duby, ve kterých se neukáže ani veverka. Odpoledne usnul, čepice se mu posunula do týla, dalekohled babičky Malvíny spadl do rákosí. Když se probudil, bylo odpoledne, kdy hmyz někam odlétá, krávy se ženou z&nbsp;luk domů a&nbsp;ryby začínají žrát. Tatínek protřel oči. Naproti ve stráni docela blízko se pásl srnec, na poslední chvíli ho sem zřejmě poslal židovský pánbůh. Táta uchopil dalekohled a&nbsp;prohlížel si ho. Krásné paroží, krásnější než všechna, která viděl před válkou na hradě Křivoklátě. Byl to přímo božský srnec. Mohutnou hlavu nesl silný, skoro až jelení krk, a&nbsp;celý hořel zvláštní zrzavou a&nbsp;zlatou barvou, jako by vystoupil ze žhavého pekla, a&nbsp;ne od samého pánaboha.</p>
			<p class="MLP-text">Tatínek se v&nbsp;bahnité zátoce, když se brodil na druhou stranu, málem utopil, na přívoz přiběhl celý udýchaný a&nbsp;černý. Prošek ho přivítal:</p>
			<p class="MLP-text">„Co jste vyváděl?“</p>
			<p class="MLP-text">„Karle, kde je Holan? Je tam kapitální kus, srnec jako tele.“</p>
			<p class="MLP-text">„Já bych to, pane, nedělal. Odpoledne tady šli Němci někam do hájovny. Celá skupina. Měli na krku malé kulomety.“</p>
			<p class="MLP-text">„Říkal jsi, že mi půjčíš toho svýho psa.“</p>
			<p class="MLP-text">„Když s&nbsp;vámi půjde. Holane!“</p>
			<p class="MLP-text">Holan vylezl zpod dříví. Stoupl si a&nbsp;díval se na Proška.</p>
			<p class="MLP-text">„Půjdeš s&nbsp;ním a&nbsp;budeš dělat, co ti řekne! Rozumíš?“ A&nbsp;k&nbsp;tatínkovi:</p>
			<p class="MLP-text">„Nakonec mu vezmete hlavu do dlaní a&nbsp;řeknete: Holane, běž! O&nbsp;víc se už starat nemusíte.“</p>
			<p class="MLP-text">Prošek šel k&nbsp;chalupě a&nbsp;zavřel za sebou dveře, aby Holan pochopil, že má teď jiného pána.</p>
			<p class="MLP-text">Holan si sedl a&nbsp;prohlížel si tatínka obaleného bahnem, ve svém životě takové strašidlo neviděl. Pak ho poznal, zavrtěl ocasem, vstal a&nbsp;tatínek myslel, že má vyhráno. Ale mýlil se. Holan si zase sedl a&nbsp;čekal, že mu tatínek hodí jako obvykle pár pražských buřtů.</p>
			<p class="MLP-text">„Holane, pojď se mnou. Ty se přece pamatuješ na ty buřtíky, co jsem ti vozil. Pojď, kamaráde.“</p>
			<p class="MLP-text">Holan seděl, jenom mrkal očima a&nbsp;prohlížel si dál mého tátu. Bylo jasný, že s&nbsp;ním nepůjde, nešel nikdy s&nbsp;nikým. Můj tatínek ho znovu prosil, jako neprosil nikdy nikoho, ale marně. Říkal mu Holane, Holanečku, ale bylo to zbytečný. Pak už začínal být zoufalý a&nbsp;byl na pokraji toho stavu, kterému se říká šílenství. Vyndal z&nbsp;kapsy tu malou plátěnou hvězdu JUDE a&nbsp;ukazoval ji Holanovi a&nbsp;křičel:</p>
			<p class="MLP-text">„Já jsem teďka Žid a&nbsp;žádný buřty nemám. Sám bych nějaký potřeboval. Jsem Žid a&nbsp;potřebuju pro mý báječný kluky maso a&nbsp;ty mi ho musíš opatřit!“</p>
			<p class="MLP-text">Pak mu tekly slzy, otočil se a&nbsp;šel k&nbsp;pěšince, vedla na ostrov. A&nbsp;posílal Proška i&nbsp;Holana ke všem čertům. Rozhodl se jít dál, už nikdy se nepodívat na tu bílou chalupu, sbalit celtu, nářadí a&nbsp;jet domů beze všeho. Ale na začátku cestičky to přece jen nevydržel a&nbsp;otočil se.</p>
			<p class="MLP-text">Oči psa a&nbsp;člověka se střetly. Dívaly se na sebe dlouho, snad celý věk, světla v&nbsp;nich zhasínala a&nbsp;rozsvěcovala se, a&nbsp;co si říkaly, to se nikdo nedoví, protože jsou oba mrtvi, a&nbsp;i kdyby byli živi, nikdo by se to nedověděl, protože oni sami to stejně nevěděli. Snad nadávali na psí život, snad na židovský, ale to je všechno snad. Holan vstal, protáhl se a&nbsp;šel líně jako obyčejný převoznický pes za mým tatínkem, jako by mu odjakživa patřil. Na pěšince se změnil v&nbsp;toho vlka.</p>
			<p class="MLP-text">Můj tatínek šel po té uzounké stezce nad řekou ke stráni, kde byl na paše srnec, a&nbsp;před ním tři kroky kráčel Holan. Můj táta už podnikl různé hony, ale to bylo docela něco jiného, když střílel na honech a&nbsp;dával koncerty, neboť střílet se naučil v&nbsp;Africe, kde neměli co dělat a&nbsp;stříleli pořád. Jednou u&nbsp;Bakova střelil dvěma ranami z&nbsp;dvojky dvě sluky, které lítávají nízko nad zemí cik-cak. Přistoupil k&nbsp;němu mistr republiky ve střelbě architekt Kostrba, vyndal z&nbsp;klobouku sojčí pírko a&nbsp;dal mu je. Šel strání a&nbsp;viděl v&nbsp;duchu na planině Němce. Seděli na kládách před sněhobílou hájovnou, krájeli dýkami špek a&nbsp;popíjeli šnaps. Smáli se a&nbsp;na kolenou měli železné rychlopalné pušky a&nbsp;trhali židům z&nbsp;hlavy vlasy a&nbsp;z&nbsp;brady vousy. Tatínek věděl, že když ho chytnou, že ho ubijou a&nbsp;pak rozstřílejí a&nbsp;shodí do řeky a&nbsp;on popluje těmi místy, která byla pro něho nejkrásnější na světě, a&nbsp;zastaví se u&nbsp;Šímovic skály o&nbsp;velký černý balvan a&nbsp;tam do něho nalezou úhoři, kteří mu sežerou vnitřnosti, srdce a&nbsp;mozek a&nbsp;oplatí mu tak, že je tahal z&nbsp;té jejich nejkrásnější řeky na světě.</p>
			<p class="MLP-text">Na ostrov už nebylo daleko. Skupina habrů, pak chomáček slabých bříz s&nbsp;močálovitou barvou listí a&nbsp;potom už duby. Pes se zastavil. Spatřil srnce.</p>
			<p class="MLP-text">Ještě byla možnost vrátit se, Holan by to udělal. Ale tatínek vzal jeho hlavu do dlaní a&nbsp;zašeptal tu zabijáckou větu:</p>
			<p class="MLP-text">„Holane, běž!“</p>
			<p class="MLP-text">A&nbsp;Holan vyběhl. Nabral si směr a&nbsp;letěl téměř ve vzduchu mezi duby. Pak už uháněl přikrčen a&nbsp;poslední metry se ztratil tatínkovi z&nbsp;očí, plížil se ve vysoké trávě. Tatínek zapomněl na opatrnost i&nbsp;na to, že může srnce poplašit, a&nbsp;kráčel fascinován dál a&nbsp;dál. A&nbsp;pak spatřil psa, jak vyrazil, a&nbsp;uslyšel srnce, jak bekl. Holan už několik let takhle nelovil a&nbsp;srnce prostě minul. Skočil mu na hřbet a&nbsp;svezl se z&nbsp;něho po zadku dolů. Můj tatínek se opřel o&nbsp;dub, už neměl sílu někam jít a&nbsp;něco dělat. Viděl tiché divadlo, ale na les příliš hlučné. Sípala zvířata, sypala se stráň, praskaly staré větve, v&nbsp;korunách dubů volali ptáci. Srnec byl ještě mohutnější, než se zdál z&nbsp;ostrova. Skákal k&nbsp;řece jakoby vymršťován pružným pérem. Snad dvacet metrů nad řekou Holan skočil podruhé a&nbsp;naposled. Srnec udělal překot jak zajíc po plném zásahu broky. Ale mrtev nebyl. Ještě se cosi odehrávalo, obě těla se válela v&nbsp;kotoučích ze stráně a&nbsp;zelená tráva pozdního jara se barvila krví. U&nbsp;řeky srnec zůstal ležet a&nbsp;Holan nad ním stál.</p>
			<p class="MLP-text">Můj tatínek byl zpocený odshora dolů. Opustil dub a&nbsp;chtěl sestoupit k&nbsp;řece. Vtom spatřil dva chlapy, jak odhánějí psa. Dostal třesavku, vzpomněl si zase na ty německé samopalníky, kteří už asi nejsou před sněhobílou hájovnou. Ale ti dva chlapi byli rybáři, měli na zádech pruty, jako jiní mají pušky. Zahnali psa, vyndali dýky a&nbsp;začali s&nbsp;nějakou zvláštní samozřejmostí stahovat srnce, jako by jim patřil. Holan se vrátil a&nbsp;měl sklopené uši jak po výprasku a&nbsp;provinilé oči.</p>
			<p class="MLP-text">Přišli smutní na přívoz. Karel Prošek uviděl tátův prázdný batoh a&nbsp;přijal je téměř s&nbsp;radostí:</p>
			<p class="MLP-text">„Tak rohatec už tam nebyl? Uplách?“</p>
			<p class="MLP-text">Můj tatínek mu vyprávěl, co se stalo. Strejda Prošek nikdy nesnesl, když mu někdo vyfoukl z&nbsp;nalíčeného prutu rybu, natož srnce. A&nbsp;pak také viděl, že je už v&nbsp;přílišném běhu něco, u&nbsp;čeho zpočátku nechtěl být, ale nakonec do toho také spadl. Povídal:</p>
			<p class="MLP-text">„Dobře mě poslouchejte! Vy půjdete po pěšince a&nbsp;já pod vámi, jako když něco hledáme. Ale rychle! Psa tu necháme.“</p>
			<p class="MLP-text">Šli, takřka utíkali, a&nbsp;u&nbsp;té stráně mrtvých srnců začal Prošek volat:</p>
			<p class="MLP-text">„Pane nadlesní, tady to bylo!“</p>
			<p class="MLP-text">A&nbsp;táta odpovídal jako špatný ochotník:</p>
			<p class="MLP-text">„Jo, tady by to snad mohlo být.“</p>
			<p class="MLP-text">Potom uslyšeli velký dupot a&nbsp;zahlédli oba rybáře, jak peláší podle řeky nahoru k&nbsp;Rozvědčíku a&nbsp;k&nbsp;proudům, kde obvykle žrávaly parmy a&nbsp;kde se dalo přebrodit a&nbsp;utíkat strachy dál až do země Tramtárie.<span></span></p>
			<p class="MLP-text">Prošek šel k&nbsp;srnci. Byl už vykuchaný, stažený, vystlaný smrkovými větvičkami, jak v&nbsp;obchodě ZVĚŘINA, dělali to zřejmě odborníci. Opodál ležela hlava se zavřenýma očima a&nbsp;nádherně velkými parůžky. Prošek se ještě podíval za rybáři a&nbsp;řekl:</p>
			<p class="MLP-text">„Tak vám pěkně děkujem, mládenci.“</p>
			<p class="MLP-text">Nacpali srnce do batohu, a&nbsp;vtom se v&nbsp;lese ozvaly první rány. Němci zahájili lov. Po pěšince už utíkali, střídavě nesli batoh. Na přívoze ho uložili na půdu a&nbsp;táta spal poslední noc na ostrově. Nespal, stále pozoroval mlčící hvězdy a&nbsp;jasný měsíc a&nbsp;podle ostrova tekla řeka a&nbsp;někde lovila vydra a&nbsp;bylo mu tak krásně, že tady byl a&nbsp;že se všechno povedlo, jak si přál.</p>
			<p class="MLP-text">Za tmy vyrazil od přívozu, chudák Prošek mu někde sehnal na cestu stovku cigár. Na tandemu měl mouku, máslo, koláče a&nbsp;v&nbsp;batohu toho srnce, hlavu s&nbsp;parůžky nechal Proškovi. Vyšlapal kopec a&nbsp;jel serpentinami dolů do městečka Křivoklátu. V&nbsp;městečku se to hemžilo Němci. Ztratil nervy a&nbsp;chtěl od kola utéci, jedna paní mu však povídala:</p>
			<p class="MLP-text">„Pane, máte všechno od krve.“</p>
			<p class="MLP-text">Tahle česká paní, kterou neznal jménem, ho vzala domů, s&nbsp;mužem mu srnce přebalili, uvařili mu kafe, aby se posilnil na cestu, a&nbsp;fleky na kabátě mu zatím vyprala. A&nbsp;potom už můj povedený tatínek frčel dál a&nbsp;byl už nějaký klidný, protože po tom, co prožil v&nbsp;křivoklátských lesích a&nbsp;teď, věděl, že má dnes a&nbsp;také zítra kliku a&nbsp;že se nic nestane. Jel jak z&nbsp;výletu, a&nbsp;když se rozednilo a&nbsp;minulo ho obrněné auto wehrmachtu bez povšimnutí, začal si broukat písničky z&nbsp;legií a&nbsp;taky tu neslušnou německou:</p>
			<p class="MLP-verse">Der Elefant von Indien, <br/>der kann Loch nicht findien.<span class="char-style-override-1"><a id="footnote-27518-5-backlink" class="footnote-link" href="#footnote-27518-5">5</a></span><span class="Footnote-reference char-style-override-3"></span></p>
			<p class="MLP-text">Začínalo léto a&nbsp;bylo krásně, květy z&nbsp;třešní už opadaly a&nbsp;padaly květy z&nbsp;hrušek a&nbsp;jabloní a&nbsp;začaly se tvořit plody v&nbsp;tom třetím roce války.</p>
			<p class="MLP-text">Na Buštěhrad přijel odpoledne a&nbsp;srnec byl spravedlivě rozdělen. Jednu kýtu jsme dali pekaři Bláhovi, byl k&nbsp;nám za války moc hodný, jednu do statku Burgrovým, ti k&nbsp;nám byli ještě hodnější, a&nbsp;ostatní máma naložila do takové krásné kamenné štoudve a&nbsp;dělala mým bráškům Hugovi a&nbsp;Jirkovi omáčky a&nbsp;bifteky, což byla její velká specialita. Kluci se cpali na příští léta, aby vydrželi Terezín, Osvětim, Mauthausen a&nbsp;pochody smrti v&nbsp;třicetistupňových mrazech a&nbsp;nošení kamenů na mauthausenských schodech v&nbsp;třicetistupňových vedrech a&nbsp;všechny ty krásné věcičky, které pro ně připravili Němci. Hugo se vrátil celkem dobrý. Jirka se vrátil z&nbsp;Mauthausenu a&nbsp;měl čtyřicet kilo a&nbsp;půl roku umíral od hladu a&nbsp;utrpení, než začal znovu žít. Nikdy mi o&nbsp;tom moc nevyprávěl, jenom jednou, a&nbsp;když jsme mluvili o&nbsp;tom srnci, řekl:</p>
			<p class="MLP-text">„Možná že ten srnec mi zachránil zrovna život. Možná že ty poslední kusy pořádného masa mi vystačily akorát do konce.“</p>
			<p class="MLP-text">Strejda Prošek tu hlavu srnce vypreparoval a&nbsp;pověsil si ji nad dveře své sněhobílé chalupy. Udělal to, ačkoliv to bylo proti jeho zásadám, a&nbsp;lesníkům tvrdil, že to krásné paroží dostal z&nbsp;Alp. A&nbsp;svým dětem a&nbsp;vnoučatům vyprávěl, že když se to vezme kolem a&nbsp;kolem, tak lov na toho srnce byl daleko nebezpečnější než lovy na dravou zvěř v&nbsp;Africe. A&nbsp;taky sliboval, že jim to jednou poví. Ale už se k&nbsp;tomu nedostal. A&nbsp;také parůžky ze srnce neodnesl na můj milej hrad Křivoklát, jak sliboval, někdo je ukradl, protože Holan už nežil. Strýček zemřel po válce krátce po něm a&nbsp;neměl už na nic čas. Když jsem mu přijel na pohřeb a&nbsp;na břehu vyhrávala kapela píseň o&nbsp;věrném převozníku a&nbsp;jeho dávali ve velké černé rakvi na jeho nejstarší loď, na které převezl na nezabudickou stranu desítky mrtvých kamarádů, měl jsem už ze všeho rozum a&nbsp;brečel jsem jak nikdy v&nbsp;životě. Ležel v&nbsp;té rakvi s&nbsp;krásnými knírky pod nosem, bledý jak sama tetička smrt. Vezli ho na druhou stranu a&nbsp;řeka pod námi plynula, jako plyne milióny let, a&nbsp;mě nemohli utišit. Byl jsem už tak starý, že jsem věděl, že nepohřbívám jenom strejdu Proška, ale celé své dětství a&nbsp;všechno, co s&nbsp;ním souviselo. V&nbsp;té rakvi byla i&nbsp;pravá anglická meruna, studené podmáslí, nakládané ryby a&nbsp;srnčí, pes Holan, pražské buřty a&nbsp;gramofonová deska TISÍC MIL.<a id="x.37019"></a></p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-27518-4" class="footnote-anchor" href="#footnote-27518-4-backlink">4</a>  Krysy (nebo potkani). <span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-5" class="footnote-anchor" href="#footnote-27518-5-backlink">5</a>  Slon z&nbsp;Indie nemůže najít díru. <span class="char-style-override-2">Pozn. red.</span></p>
				</div>
			</div>
		</div>
</body>
</html>