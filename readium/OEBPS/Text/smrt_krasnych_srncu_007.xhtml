<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krasnych_srncu-5</title>
		<link href="../Styles/smrt_krasn_idstyles.css" rel="stylesheet" type="text/css"/>
	</head>
	<body id="smrt_krasnych_srncu" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2" class="MLP-uroven2-kapitola"><a id="x.37013"></a>Ve službách Švédska</p>
			<p class="MLP-text-bez1radku">Generální ředitel firmy Elektrolux pan František Korálek, u&nbsp;něhož můj tatínek pracoval, byl boháč. Měl třicet tisíc korun pevného platu měsíčně, vilu na Ořechovce, každý rok nové americké auto, žádné děti a&nbsp;v&nbsp;Chuchli svou vlastní stáj Frako (František Korálek), nádherné koně, také značky Elektrolux, a&nbsp;k&nbsp;nim anglické žokeje.</p>
			<p class="MLP-text">Podle tatínka byl však pan Korálek především gangster a&nbsp;hlavní důvod zřejmě spočíval v&nbsp;tom, že měl za ženu paní Irmu, kterou si vůbec nezasloužil. Paní Irma se totiž strašně líbila mému tatínkovi. Na Židovku měla nezvyklé blond vlasy a&nbsp;modré oči, potom překrásně vymodelovaná ňadra, jež se vypínala pod působivými látkami jako atlas nebo šantung<span class="char-style-override-1"><a id="footnote-27518-2-backlink" class="footnote-link" href="#footnote-27518-2">2</a></span>, a&nbsp;pevný oblý zadeček. Ztepilostí se vyrovnala klisnám ze stáje svého muže a&nbsp;ve tváři jí ležel oduševnělý výraz vzdělanosti, což nejvíce imponovalo tatínkovi, jenž nevěděl, kdy napsat i&nbsp;anebo y i&nbsp;v&nbsp;těch nejjednodušších slovech, neboť ho v&nbsp;útlém věku ze školy vyloučili pro řadu činů a&nbsp;nakonec proto, že hodil po třídním učiteli Lukešovi kalamář i&nbsp;s&nbsp;inkoustem.</p>
			<p class="MLP-text">Naše maminka o&nbsp;tatínkově tajné lásce k&nbsp;paní Irmě věděla, ale příliš se tím neznepokojovala. Usoudila, že tatínkovy šance jsou tak mizerné, jako kdyby chtěl zdolat Mount Everest. Měl na krku nás (tři kluky), koně ani americký bourák nevlastnil a&nbsp;rozuměl jen fotbalu, boxu a&nbsp;rybám, čímž paní Irmu nemohl oslnit. A&nbsp;taky minulost mého tatínka byla venkoncem dobře známá. Než přišel k&nbsp;té slavné švédské firmě Elektrolux, prodával hasicí přístroje domácké výroby Tutankamen. Bylo známo, že po zásahu Tutankamenem vyhořela nejedna fabrika. Také se někde zmínil, jak jsme v&nbsp;té době žili, a&nbsp;to se v&nbsp;Praze rozšířilo. Bydleli jsme ve vesničce uprostřed lesů blízko Mariánských Lázní a&nbsp;jedli osolené houby bez vajíček a&nbsp;chleba se zdravou cibulí.</p>
			<p class="MLP-text"><span>Ale stal se zázrak. Od té doby, co právě pan František Korálek řekl:</span></p>
			<p class="MLP-text">„Tak vás bereme jako obchodního zástupce,“ začala stoupat na nebi tatínkova šťastná hvězda.</p>
			<p class="MLP-text">Událo se to krátce potom, co ho vzali na zkoušku do filiálky firmy Elektrolux v&nbsp;Plzni a&nbsp;svěřili mu s&nbsp;nedůvěrou jeden vysavač prachu v&nbsp;dřevěném kufříku. Nedali mu však žádné diety, musel šlapat i&nbsp;s&nbsp;tím kufříkem pěšky do Rokycan, protože neměl na vlak. V&nbsp;Rokycanech stál dvě hodiny na náměstí, než se odhodlal navštívit prvního klienta a&nbsp;říct poprvé naučenou formulku, kterou si opakoval celou cestu z&nbsp;Plzně:</p>
			<p class="MLP-text">„Já jsem reprezentant firmy Elektrolux a&nbsp;prodávám vysavače se značkou Made in Sweden.“</p>
			<p class="MLP-text">Tatínka tenkrát ten pán nevyhodil. Ba dokonce si jeden koupil. Ještě ten den táta prodal v&nbsp;Rokycanech čtyři vysavače a&nbsp;to byl tenkrát výkon na nováčka, poněvadž lidi lpěli na koštěti a&nbsp;smetáku stovky let a&nbsp;vysavač za dva tisíce považovali za čertovský vynález a&nbsp;úplnou zbytečnost. Z&nbsp;Rokycan odjel za vypůjčené peníze do Radnic (kde ho strýček lékař doporučil svým klientům) a&nbsp;do Příbrami. Říkal naučenou větu a&nbsp;pak následovalo předvádění přístroje, úsměvy, lichotky, poklony. Za deset dní prodal jedenatřicet vysavačů. V&nbsp;Plzni tomu nechtěl nikdo věřit. Poté, co se přesvědčili, jeli ho ukázat z&nbsp;Plzně jako svátost nebeskou do Prahy, a&nbsp;když procházel chodbou na ředitelstva, otvíraly se dveře a&nbsp;úředníci si šeptali a&nbsp;ukazovali na něho. Uvedli ho ke generálnímu řediteli Korálkovi, kde už čekala jeho světlovlasá a&nbsp;světlooká žena Irma, a&nbsp;ta se zasněně podívala na mého vylekaného tatínka, podala mu ručku a&nbsp;řekla:</p>
			<p class="MLP-text">„Gratuluji vám, pane.“</p>
			<p class="MLP-text">A&nbsp;můj tatínek se rázem ocitl v&nbsp;sedmém nebi a&nbsp;hned ho napadlo, že tak krásnou ženu ještě neviděl, políbil jí na rozloučenou tu ručku, koktal z&nbsp;toho všeho štěstí, a&nbsp;když vyšel ven, sliboval si, že pro tuhle firmu a&nbsp;tuhle paní nasadí všechny svoje síly.</p>
			<p class="MLP-text">A&nbsp;také to udělal.</p>
			<p class="MLP-text">Firma Elektrolux udělala s&nbsp;mým tatínkem veliké terno. Brzy se potvrdilo, že je fenomén na prodej vysavačů a&nbsp;ledniček. Těžko říci, v&nbsp;čem to bylo, ale v&nbsp;tomhle oboru byl génius a&nbsp;u&nbsp;géniů se nadání těžko pozná v&nbsp;umění, natož v&nbsp;prodeji vysavačů prachu. Měl v&nbsp;očích veselost, smutek i&nbsp;pokoru a&nbsp;hlavně šarm elegantního a&nbsp;hezkého muže, byl neodbytný a&nbsp;drzý, ale vždycky to mělo hranici vkusu. To jen zlí jazykové z&nbsp;řad konkurentů o&nbsp;něm říkali to staré, otřepané, že ho dveřmi vyhodí a&nbsp;on tam znova vleze oknem. Brzy se stal mistrem republiky u&nbsp;firmy Elektrolux; tato firma měla své mistry v&nbsp;prodeji po celém světě, tak jako jsou mistři v&nbsp;kopané nebo v&nbsp;plavání. Generální ředitel František Korálek mu předával na slavnosti zlaté hodinky MOVADO s&nbsp;dvojitým pláštěm a&nbsp;efektní rytinou I. cena. Paní Irma mu podala ručku a&nbsp;zase řekla:</p>
			<p class="MLP-text">„Gratuluji vám, pane.“</p>
			<p class="MLP-text">A&nbsp;usmála se na tatínka, ale on nějak nepochopil, že je to jen takový společenský úsměv, co má své odsaď až potaď. Povzbuzen vyhrál další zlaté hodinky MOVADO i&nbsp;s&nbsp;dvojitým pláštěm a&nbsp;vypadalo to, že se může stát neporazitelným mistrem celého světa u&nbsp;firmy Elektrolux. A&nbsp;tak stoupal k&nbsp;závratným výšinám, kupředu ho hnala mezi jiným vidina krásné paní Irmy. Také naše maminka byla navýsost spokojená, dařilo se nám už skvěle. Zařídili jsme byt, oblékli se, naplnili spíž, lahůdky nakupovali u&nbsp;Lipperta. A&nbsp;když jsme měli všechno nejnutnější, maminka nám řekla:</p>
			<p class="MLP-text">„Chlapci, tatínek teď asi začne vyvádět.“</p>
			<p class="MLP-text">A&nbsp;taky jo. Oblékl se jako dandy. Od Meindla-Mecelese na Pří­kopech si pořídil anglické šaty, od Poppra-Krásy ve Vodičkově ulici boty a&nbsp;od Knížete plášť z&nbsp;látky homespun<span class="char-style-override-1"><a id="footnote-27518-3-backlink" class="footnote-link" href="#footnote-27518-3">3</a></span>. To byla tehdy moc drahá látka a&nbsp;měla tu vlastnost, že s&nbsp;ní dělal nenápadně před zákazníky a&nbsp;jednou také před paní Irmou malé výstupy: vrazil do ní tužku, takže koukala jen půlka, pak tužku vytáhl a&nbsp;látka se sama zatáhla. A&nbsp;stříhat a&nbsp;holit&nbsp;– abych nezapomněl&nbsp;– se tou dobou nechával u&nbsp;jednoho z&nbsp;nejlepších holičů v&nbsp;Praze, pana Webera v&nbsp;pasáži Alfa. K&nbsp;dovršení všeho koupil americký vůz. Pravda, nejnovější bourák to nebyl, ale byl to přece jen americký automobil značky Buick s&nbsp;dvěma reflektory a&nbsp;plátěnou střechou, šestiválec, šestadvacet litrů na sto kilometrů. Maminka sepjala ruce a&nbsp;naříkala:</p>
			<p class="MLP-text">„Leoušku, co s&nbsp;takovým velkým autem budem dělat? A&nbsp;kdo s&nbsp;tím bude jezdit?“</p>
			<p class="MLP-text">„Já,“ odpověděl tatínek sebevědomě, ačkoli věděl, že to nemůže být pravda, neboť cokoli v&nbsp;životě řídil, vždycky to dopadlo katastrofálně. A&nbsp;že je auto velké, dobře věděl, ani pan generální ředitel Korálek tak ohromné neměl, ale to bylo právě ono. Uřídit tohle auto se ukázalo nesmírně těžké, a&nbsp;tak jsme si museli opatřit na neděle šoféra Tondu Valentu. Byl to vysoký blonďák, sympaťák, měl s&nbsp;tatínkem svatou trpělivost a&nbsp;vozil nás přes Lány na Křivoklát na ryby. Můj tatínek seděl vedle něho a&nbsp;neustále mu radil, jak má jet. Jiný by tatínka zabil, Tonda Valenta se pořád jen culil. Jednou ho tatínek přemluvil, aby mu to půjčil právě přes Lány:</p>
			<p class="MLP-text">„Toníku, ukaž, já to tady vezmu, chtěl bych si to jednou zašofírovat okolo zámku pana prezidenta.“</p>
			<p class="MLP-text">Maminka křičela ze zadního sedadla, že nikdy, ale marně. Tatínek se vřítil před zámkem do zatáčky, samozřejměji nevytočil a&nbsp;strefil se panu prezidentovi akorát do zelených vrat. Odtáhly nás krávy a&nbsp;naše amerika opustila na čas české silnice.</p>
			<p class="MLP-text"><span>Přirozeně, že generální ředitel pan Korálek se nějak dověděl o&nbsp;naší nedělní návštěvě u&nbsp;pana prezidenta a&nbsp;příští den se ptal s&nbsp;úsměvem tatínka:</span></p>
			<p class="MLP-text">„Jak vám jezdí buick?“</p>
			<p class="MLP-text">„Báječně,“ řekl tehdy stroze tatínek a&nbsp;dostal na svého šéfa poprvé velký vztek. Díval se na jeho bezvousou kulatou tvář za stolem, viděl jeho hlavu zarámovanou v&nbsp;obrazech, v&nbsp;každé kanceláři odevšad na něho křičelo: Korálek, Korálek, Korálek. Můj tatínek ho začal časem dokonce nenávidět. A&nbsp;čím víc rostla jeho zášť, tím víc zbožňoval a&nbsp;litoval zřejmě trpící paní Irmu.</p>
			<p class="MLP-text">Jenže můj tatínek zůstával pořád jenom cesťákem, i&nbsp;když vlastnil plášť z&nbsp;homespunu a&nbsp;americký bourák buick. Ale on si to nějak neuvědomoval. A&nbsp;paní Irma si do své vily na Ořechovce dál kupovala psíky, nejdražší porcelán Rosenthal a&nbsp;Míšeň a&nbsp;originál holandská rádia Philips. Z&nbsp;nadměrné výšky shlížela na dráhu mého nebohého tatínka, o&nbsp;němž věděla, že na ni dělá zamilované oči.</p>
			<p class="MLP-text">Můj tatínek se však rozhodl, že dosáhne všeho, že půjde výš a&nbsp;dál a&nbsp;že se stane neporaženým mistrem třebas celého světa.</p>
			<p class="MLP-text">A&nbsp;taky to dokázal.</p>
			<p class="MLP-text">V&nbsp;prodeji vysavačů a&nbsp;ledniček přetrumfl svými rekordy cesťáky v&nbsp;pětapadesáti zemích světa, jen v&nbsp;Japonsku měl Elektrolux dva tisíce zástupců a&nbsp;ti o&nbsp;tento hrdý titul bojovali. Získal ho tatínek před jedním cestujícím z&nbsp;Buenos Aires. Prodal největší počet vysavačů na světě a&nbsp;dokázal neuvěřitelné kousky. Prodal vysavače sedlákům v&nbsp;Nesuchyni, kde dosud neměli elektriku. Slíbil jim přirozeně, že jim pomůže elektriku zavést, ale nikdy to neudělal. Prodal vysavač svému třídnímu učiteli Lukešovi, po kterém v&nbsp;dětství hodil kalamář, a&nbsp;prodal vysavač i&nbsp;strážmistrovi Králíčkovi; ten mu kdysi vzal pušku hamerlesku při pytlačení. Přesvědčil ministerského předsedu Malypetra, že si musí koupit ledničku, a&nbsp;dr. Edvardu Benešovi prodal ledničky hned dvě.</p>
			<p class="MLP-text">V&nbsp;hotelu Alcron ho korunovali na mistra světa. Zlatou medaili mu připíchl na klopu prezident společnosti Venegreen (přiletěl na tuto událost z&nbsp;Londýna). Celý průběh natáčel slavný americký Foxův žurnál (kameraman přiletěl ze Spojených států). Můj tatínek nepřiletěl odnikud, ale přijel tramvají s&nbsp;maminkou (náš buick stál dosud rozbitý).</p>
			<p class="MLP-text">Na banketu přinesli jako předkrm pečené kuře. Každý se s&nbsp;tím lopotil, jenom tatínek nikoli. Vzal vidličku, maminka mu v&nbsp;tom už nemohla zabránit, zaklepal s&nbsp;ní na skleničku, zjednal si tak ticho a&nbsp;pronesl:</p>
			<p class="MLP-text">„A&nbsp;teď vám ukážu, jak se jí u&nbsp;nás v&nbsp;Buštěhradě.“ Vzal kuře do rukou, zakousl se do něho a&nbsp;všichni ho následovali, cesťáci, sešlo se jich tu tři sta, dokonce šeptali uznalá slova jako:</p>
			<p class="MLP-text">„To je ale fajn chlap, ten Popper.“</p>
			<p class="MLP-text">Jenže v&nbsp;čele tabule zavládlo mrazivé ticho, pan prezident Ve­negreen a&nbsp;generální ředitelové píchali dál do kuřete vidličkou a&nbsp;nožem a&nbsp;pan Korálek s&nbsp;paní Irmou se po sobě významně podívali a&nbsp;tím vyřkli vše o&nbsp;mém tatínkovi. On to také poznal, když se zahleděl na paní Irmu a&nbsp;očekával od ní jako světový šampión zářivý pohled. Usmála se, ale její úsměv neříkal víc než dřív a&nbsp;byl ještě v&nbsp;očních panenkách navíc poznamenán tím pečeným kuřetem, co třímal v&nbsp;pravé ruce. A&nbsp;můj tatínek okamžitě uviděl mezi sebou a&nbsp;paní Irmou tu hráz, kterou nemůže jako obchodní cestující překročit, i&nbsp;kdyby prodal vysavač samotnému Pánu Bohu. A&nbsp;trošku zesmutněl a&nbsp;nerozveselili ho ani zmrzlinoví sloni na konci banketu, které měl k&nbsp;smrti rád.</p>
			<p class="MLP-text">Ale přihodilo se něco zvláštního a&nbsp;nečekaného, co vrátilo tatínkovi, řečeno sportovně, šance.</p>
			<p class="MLP-text">V Praze žil malíř Vratislav Nechleba. Tak slavný a&nbsp;věhlasný jako málokdo z&nbsp;žijících umělců. Znát ho znamenalo postoupit na společenském stupínku o&nbsp;kus výš, a&nbsp;spřátelit se s&nbsp;ním, ó ne, na to už nebylo ani pomyšlení pro normálního smrtelníka, zvlášť proto, že pan Nechleba se choval tak trochu podivínsky a&nbsp;hned tak přátelství neuzavíral.</p>
			<p class="MLP-text">A&nbsp;tento pán, menší, s&nbsp;dlouhými vlasy, si to na Pražském vzorkovém veletrhu zamířil do stánku mého tatínka, prodávajícího ledničky, a&nbsp;představil se:</p>
			<p class="MLP-text">„Já jsem Nechleba.“</p>
			<p class="MLP-text">Tatínek přirozeně neměl tušení, o&nbsp;jakého pana Nechlebu běží, znal jenom mistry v&nbsp;boxu, počínaje Heřmánkem a&nbsp;Nekolným, ale přikývl, že je mu všechno jasný. Pan Nechleba přimhouřil oči pod hustým obočím, usmál se, ukázal na ledničky a&nbsp;řekl:</p>
			<p class="MLP-text">„Měl bych zájem o&nbsp;takovýhle potvory. Přijďte za mnou, panáčku, do akademie.“</p>
			<p class="MLP-text">Tatínek se tedy vydal do akademie, vrátnému řekl:</p>
			<p class="MLP-text">„U&nbsp;vás je nějaký pan Nechleba.“</p>
			<p class="MLP-text">„Jó, to je náš pan profesor. Ateliér v&nbsp;prvním poschodí.“</p>
			<p class="MLP-text">Tatínek stoupal výš, zazvonil a&nbsp;přišel mu otevřít právě ten menší pán s&nbsp;dlouhými vlasy.</p>
			<p class="MLP-text">„To jste vy, panáčku. Musíte chvilku počkat. Dodělám něco.“</p>
			<p class="MLP-text">Tatínek usedl do koženého křesla a&nbsp;chvilku pozoroval, jak pan profesor vylepšuje štětcem tvář člověka, jenž vypadal jako blázen a&nbsp;měl rozcuchané vlasy. Ten člověk na obraze se mu zrovna nelíbil, vycházel z&nbsp;něho jakýsi vnitřní neklid, tatínka rušil, odvrátil se tedy od něho a&nbsp;rozhlédl se po ateliéru. Spatřil desítky obrazů na stojanech, stěnách a&nbsp;jen tak opřených na zemi, dívali se z&nbsp;nich prezidenti, umělci, finančníci, biblické postavy. Tatínkovi se rázem otevřel nový svět, jaký nikdy nepoznal, ty obličeje v&nbsp;rámech ho přitahovaly neznámou magickou silou, všichni jako by byli tady s&nbsp;ním a&nbsp;chtěli si povídat. Vstal a&nbsp;chodil po ateliéru a&nbsp;spatřil u&nbsp;malíře blízký svět, kterému jako znalec lidí rozuměl. Každý z&nbsp;těch lidí se tvářil jako živý, jako by měl právě vystoupit z&nbsp;rámu, podat vám ruku a&nbsp;představit se. A&nbsp;tatínek se přistihl, že zkoumá, komu z&nbsp;nich by prodal vysavač, komu ledničku, na koho by jak šel, a&nbsp;protože se v&nbsp;lidech vyznal, četl v&nbsp;těch tvářích i&nbsp;štěstí i&nbsp;neštěstí, jež je potkalo na životní pouti. Vyrušil ho hlas:</p>
			<p class="MLP-text">„Líbí se vám to, panáčku?“</p>
			<p class="MLP-text">„Moc, pane profesore, nikdy bych nevěřil, že jdou lidi takhle opravdově namalovat,“ řekl upřímně tatínek, jenž nevěděl nic o&nbsp;existenci Leonarda da Vinci, Rubense, Rembrandta. A&nbsp;pak začal tatínek vyprávět o&nbsp;lidech, jak je znal on. O&nbsp;lidech, jaké mají oči, když umírají nebo někoho zabíjejí. O&nbsp;kulhavém maličkém človíčkovi, co v&nbsp;hamburském nočním podniku hodil po pasákovi stoličku a&nbsp;urazil mu půlku hlavy a&nbsp;mozek postříkal tatínka. O&nbsp;očích přítele Zubana, pijícího na útěku africkou pouští svou vlastní moč. A&nbsp;ještě mnoho takového vykládal tatínek panu profesorovi a&nbsp;ten poslouchal se stejným zájmem, s&nbsp;jakým si můj tatínek předtím prohlížel jeho obrazy.</p>
			<p class="MLP-text">Pak vzal pan profesor tatínka do svého bytu. Představil mu své obrovské psy. Zlatou štíhlou dogu: </p>
			<p class="MLP-text">„To je Helios.“</p>
			<p class="MLP-text">A&nbsp;anglického bručavého mastifa:</p>
			<p class="MLP-text">„Sam.“</p>
			<p class="MLP-text">A&nbsp;ukázal mu své papoušky, křičeli na tatínka: „Máš prdel? Prevíte!“ Otevřel mu všechny své pokoje a&nbsp;otevřel mu už také své srdce, protože můj tatínek byl vlastně zloděj srdcí. Za hodinu dobyl páně profesorovo srdce, měl je jak na dlani a&nbsp;dýchal na ně hřejivými doušky z&nbsp;arzenálu zbraní obchodního cestujícího. Nakonec mu pan profesor řekl:</p>
			<p class="MLP-text">„Ty ledničky si vezmu dvě. Jednu sem a&nbsp;jednu pro ateliér. A&nbsp;přijďte se na mě někdy podívat.“</p>
			<p class="MLP-text">Můj tatínek by na pana profesora úplně zapomněl, kdyby za čas na ředitelství nad černou kávou nepadlo jméno Nechleba. A&nbsp;zaznělo velmi zvučně, neboť okamžitě polohlasně podotkl:</p>
			<p class="MLP-text">„To je můj přítel.“</p>
			<p class="MLP-text">Ve společnosti kolem něho to však zapůsobilo jako úder pěstí. Pan generální ředitel Korálek zalapal po dechu, ale ještě pochyboval, poněvadž od té doby, co jedl tatínek na tom významném banketu kuře rukama, utekla teprve krátká doba, a&nbsp;on měl o&nbsp;kulturní úrovni mého tatínka své mínění a&nbsp;taky to vyjádřil větou:</p>
			<p class="MLP-text">„To si ho snad s&nbsp;někým pletete. Toto je pan Vratislav Nechleba, náš současný největší portrétista. Malíř, rozumíte?“</p>
			<p class="MLP-text">„Ale ano, pane generální, zrovna posledně jsme si u&nbsp;něho v&nbsp;ateliéru vykládali, co můžou říkat lidský oči a&nbsp;co nemůžou.“</p>
			<p class="MLP-text">A&nbsp;prokuristka Gutová se hned zeptala:</p>
			<p class="MLP-text">„A&nbsp;co můžou říkat lidský oči?“</p>
			<p class="MLP-text">Tatínek jí na to stroze řekl:</p>
			<p class="MLP-text">„To můžou pochopit jen umělci.“</p>
			<p class="MLP-text">A&nbsp;těmito větami se nad ně povznesl, poněvadž nikdo z&nbsp;nich, obchodníků, ani pan generální ředitel si nedovedli představit, co mohou všechno říkat lidské oči.</p>
			<p class="MLP-text">Pan generální Korálek mu na konci sezení pokynul, aby šel za ním do kanceláře, tvářil se blahosklonně a&nbsp;řekl přímo:</p>
			<p class="MLP-text">„Co říkáte, kdyby Nechleba namaloval mou ženu Irmu?“</p>
			<p class="MLP-text">Udeřilo to jako blesk. Ježíšmarjá, že ho to hned nenapadlo! Proč to panu profesorovi neřekl, jak tam seděl, že zná nejpůvabnější ženu v&nbsp;Praze! Vždyť bude celý paf, až ji spatří, nalezne nejkrásnější model, jaký jde vůbec sehnat. A&nbsp;přitom Irma bude šťastná a&nbsp;bude vděčná jemu. Usměje se na něho zas tak krásně jako dřív a&nbsp;možná s&nbsp;ním půjde do kavárny a&nbsp;třebas i&nbsp;jinam. Ale byl příliš dobrý obchodník, aby vyjádřil své nadšení nad návrhem pana generálního. Naopak, bude otálet, couvat, činit fóry a&nbsp;dělat se vzácným. Tím líp dostane zaplaceno. Seděl a&nbsp;mlčel.</p>
			<p class="MLP-text">„Vy jste neslyšel, co jsem říkal?“ ptal se naléhavě pan generální ředitel Korálek.</p>
			<p class="MLP-text">„Vím, ale není to tak jednoduché.“</p>
			<p class="MLP-text"><span>„To vím i&nbsp;bez vás. On ten Nechleba vzkázal Baťovi, že ševce nemaluje, a&nbsp;od prezidenta Masaryka si vzal za obraz tři sta tisíc. Ale mně, rozumíte, mně na penězích nezáleží. Já dám třebas půl miliónu.“</span></p>
			<p class="MLP-text">Můj tatínek zprvu vytřeštil zrak, protože znal lakotu pana Ko­rálka. Jelikož však chápal lidské oči, viděl v&nbsp;těch hnědých před sebou obrovskou touhu mít něco jiného, co nemohou jen tak pořídit ostatní pracháči. Tomuhle pánovi, co pořád mlel před svými podřízenými, nešlo o&nbsp;umění a&nbsp;zřejmě ani tak o&nbsp;krásný obraz jeho ženy, ale o&nbsp;to, aby mohl říkat donekonečna větu:</p>
			<p class="MLP-text">„Mou ženu maluje Nechleba.“</p>
			<p class="MLP-text">Aby tu větu mohl říkat u&nbsp;oběda, u&nbsp;večeře, aby ji psal svým příbuzným do Anglie a&nbsp;Spojených států, aby ji pak mohl v&nbsp;čase minulém říkat nad obrazem, aby ta věta vybuchovala na určených místech jako bomba.</p>
			<p class="MLP-text">A&nbsp;mého tatínka dokonce také napadla podivná myšlenka, že pan generální nemá o&nbsp;kráse své ženy Irmy moc vysoké mínění, jinak by nenabízel tak závratnou částku, a&nbsp;dostal na pana Korálka zase hrozný vztek.</p>
			<p class="MLP-text">Irmu bude profesor Nechleba&nbsp;– vážený pane generální&nbsp;– malovat z&nbsp;jiných důvodů. Její obraz musí přetrvat věky. Musí být na něm krása a&nbsp;zároveň utrpení ženy žijící s&nbsp;vámi. Paní Irma by měla mít na sobě jasně modré šaty, aby hrály s&nbsp;jejíma modrýma očima, a&nbsp;celý obraz by měl dostat těžký zlatý rám.</p>
			<p class="MLP-text">Když na tohle tatínek přišel, ulehčilo se mu v&nbsp;duši a&nbsp;řekl:</p>
			<p class="MLP-text">„Tak já se pana profesora zeptám.“</p>
			<p class="MLP-text">A&nbsp;hned příští den se vydal můj tatínek za panem Nechlebou. Stoupal po širokých schodech k&nbsp;ateliéru a&nbsp;sám si v&nbsp;duchu maloval, jak bude pro něj svět nádherný, až bude obraz paní Irmy vytvořen. Koneckonců skutečnost, že Korálek je jeho šéf, není také k&nbsp;zahození. Jak vycházel po těch schodech, začala ho trápit jediná myšlenka: zda vůbec dokáže profesor Nechleba krásnou Irmu zachytit. Sice namaloval prezidenty a&nbsp;ministry, ale zpodobit takovou ženu je přece něco jiného. Její měkké vlasy, blankytné oči, plné rty. A&nbsp;jestli to nakonec dokáže, jaký to bude obraz!</p>
			<p class="MLP-text">Poslední schody tatínek přímo vyběhl a&nbsp;prudce zazvonil, jako by profesor nesměl zmeškat ani minutu. Otevřely se dveře a&nbsp;vykoukl pan Nechleba.</p>
			<p class="MLP-text">„A, to jste vy, synáčku. Copak tak pospícháte?“</p>
			<p class="MLP-text">A&nbsp;tatínek, rozkurážený představami o&nbsp;nejkrásnějším obraze pana profesora, věděl, že nemůže vykřiknout:</p>
			<p class="MLP-text">„Namalujte mi rychle Irmu!“</p>
			<p class="MLP-text">Jenom takticky řekl:</p>
			<p class="MLP-text">„Jdu se na vás podívat, pane profesore.“</p>
			<p class="MLP-text">„Tak pojďte dál a&nbsp;posaďte se.“</p>
			<p class="MLP-text">Tatínek se usadil a&nbsp;rozhlédl se. Pan profesor tu měl modelem podivného muže s&nbsp;vousy a&nbsp;ten si četl při petrolejové lampě noviny. Profesor pracoval pomalu, před každým tahem štětce okamžik uvažoval. Tatínek ho chvilku sledoval a&nbsp;znovu se rozhlédl po ateliéru. Opět ho zaujaly tváře mužů. kteří jako by se před ním dali jak apošto­lové na orloji na podivný pochod. Jeden se mračil, druhý usmíval, třetí šklebil. Jak se na některého podíval, tak ten vybraný mu hned hleděl do očí. Byla to hra, jaká ho bavila, ale neměla žádného konce. A&nbsp;náhle tatínka zamrazilo v&nbsp;celém těle. Prokristapána, tady není jediný obraz ženy… Pan profesor ženy vůbec nemaluje, generální Korálek to věděl, a&nbsp;proto nabídl takovou sumu. Od té chvíle seděl v&nbsp;tom křesle jako na trní a&nbsp;už neměl takovou radost z&nbsp;okolních obrazů jako dřív. Jak pan profesor skončil, tatínek se ho rovnou zeptal:</p>
			<p class="MLP-text">„Vy nemalujete ženy, profesore?“</p>
			<p class="MLP-text">„Víte, panáčku, já nemám ty vaše ženský moc rád. Mně jdou strašně na nervy. Když sedí a&nbsp;já je maluju, tak jsou příšerně užvaněný, a&nbsp;když mlčí, tak zas na nich nic není.“</p>
			<p class="MLP-text">„A&nbsp;vůbec je nemalujete, pane profesore?“</p>
			<p class="MLP-text"><span>„Ale ano. Tak jednou do roka. Nejraději mám ze všech žen Lukrécii.“</span></p>
			<p class="MLP-text">Tatínek si oddychl, byla tu tedy naděje. Rozlilo se mu v&nbsp;duši zase blaho. Jedna za rok. Irma. Ale svou obchodnickou duší pochopil, že s&nbsp;tím nemůže hned vylézt, jak si představoval, musí na tom trpělivě pracovat jako sadař na záhoně. A&nbsp;bude to možná těžké, těžší než prodat deset ledniček. Nejdřív musí poznat tu Lukrécii, aby ji porovnal s&nbsp;Irmou. Ale zatím nevěděl o&nbsp;Lukrécii zhola nic, styděl se na ni zeptat, a&nbsp;tak se odporoučel.</p>
			<p class="MLP-text">„Přijďte zas, Poppříčku,“ zval ho pan profesor už zdrobnělým jménem, tatínek se mu zamlouval, nechtěl od něho obrazy ani peníze na dobročinné účely a&nbsp;bylo mu s&nbsp;ním zřejmě dobře.</p>
			<p class="MLP-text">Ke svému překvapení i&nbsp;potěšení tatínek zjistil, že urozená dáma Lukrécia si svůj konec uspíšila dýkou vraženou do srdce. Tento fakt, že Lukrécia nemůže už soupeřit s&nbsp;paní Irmou, ho uspokojil natolik, že panu generálnímu řediteli Korálkovi oznámil:</p>
			<p class="MLP-text">„Půjde to, bude to chtít čas.“</p>
			<p class="MLP-text">Po těchto větách si žil můj tatínek u&nbsp;firmy Elektrolux jako baron. Neustále byl zván k&nbsp;panu generálnímu na brazilskou kávu a&nbsp;naše rodina včetně maminky dostávala pozvání na různé bankety. Událost s&nbsp;kuřetem se rychle zapomněla a&nbsp;paní Irma se na tatínka usmívala v&nbsp;jednom kuse. Korálkovi dokonce pozvali tatínka a&nbsp;maminku do své vily na Ořechovce, a&nbsp;když si tatínek prohlížel v&nbsp;akváriu pruhované skaláry a&nbsp;pan Korálek se někde jinde naší maminky zdvořile vyptával na nás, dětičky, přistoupila paní Irma k&nbsp;tatínkovi a&nbsp;velice tiše mu řekla:</p>
			<p class="MLP-text">„Až mě pan profesor Nechleba namaluje, tak to oslavíme. Jen my dva.“</p>
			<p class="MLP-text">To vlilo mému tatínkovi do žil energii, která málem přivedla naši rodinu na mizinu. Místo aby prodával vysavače a&nbsp;živil tak maminku, tři kluky a&nbsp;americký automobil buick, co byl už zase v&nbsp;provozu, chodil za panem profesorem Nechlebou, seděl s&nbsp;ním a&nbsp;pozoroval ho celé hodiny při práci. Můj tatínek, jenž před časem neměl ještě ani tušení o&nbsp;existenci nějaké olejomalby a&nbsp;živého malíře, začínal teoreticky ovládat různé druhy malířské techniky a&nbsp;pan profesor ho seznámil s&nbsp;celou plejádou současných slavných malířů. Znal počet obrazů pana profesora, pamatoval si, co má který namalovaný člověk na sobě a&nbsp;jak se tváří. Věděl, že pan profesor namaloval redaktora Boučka v&nbsp;roce 1909 a&nbsp;herce Eduarda Vojana o&nbsp;dva roky později. Začal také rozumět perským kobercům, a&nbsp;když pan profesor nemohl, krmil za něho dogu Heliose, psa Sama a&nbsp;papoušky.</p>
			<p class="MLP-text">Naši maminku, která dobře věděla, že to všechno se děje kvůli paní Irmě, však přešla trpělivost a&nbsp;řekla důrazně tatínkovi:</p>
			<p class="MLP-text">„Už moc dlouho trvá ten tvůj zájem o&nbsp;umění. Do něčeho se řítíš. Děti pomalu nebudou mít co jíst.“ </p>
			<p class="MLP-text">Jenže neuměl povolit. Kdepak. Už stál vlastně před cílem, chystal se panu profesorovi říci to nejdůležitější. A&nbsp;jednoho zimního dne, kdy byla Praha jak z&nbsp;cukrové vaty, nad Hradčany se usmívalo slunce a&nbsp;pan profesor měl náramnou náladu a&nbsp;pořád si cucal malíček, to dělal tuze rád, můj tatínek se odhodlal:</p>
			<p class="MLP-text">„Pane profesore, už vám chci dlouho říci, že vím o&nbsp;nejkrásnější ženě v&nbsp;Praze. Mohl byste ji namalovat. Mně byste tím udělal velikou radost.“</p>
			<p class="MLP-text">V&nbsp;tu ránu se pan profesor zakabonil:</p>
			<p class="MLP-text">„Nemám náladu.“</p>
			<p class="MLP-text">Ale když uviděl tatínka, jak zesmutněl, dodal: „Až snad později.“</p>
			<p class="MLP-text">A&nbsp;bylo to.</p>
			<p class="MLP-text"><span>Pan profesor v&nbsp;té době maloval svou Lukrécii. Ženu s&nbsp;černými vlasy a&nbsp;bledou tváří, ženu, která nemohla mluvit a&nbsp;nedokázala se bránit, když si ji pan profesor tvárnil dle svých představ. Byla krásná, ale ta krása byla nelidská a&nbsp;tatínek to věděl, ale neodvažoval se to panu profesorovi říci, protože pan profesor Lukrécii miloval snad právě proto, že byla mrtvá, ale byla to určitě jiná láska, než jakou cítil můj tatínek k&nbsp;naší mamince, anebo láska, s&nbsp;jakou vzhlížel k&nbsp;paní Irmě.</span></p>
			<p class="MLP-text">Minula zima, jaro a&nbsp;můj tatínek nepokročil dál. Ale jako rybář a&nbsp;obchodník uměl čekat. Na začátku léta řekl pan profesor slibnou větu:</p>
			<p class="MLP-text">„Já se, Poppříčku, na tu vaši nejkrásnější ženu asi podívám.“</p>
			<p class="MLP-text">„Brzy, pane profesore?“ zajásal tatínek, jenž byl už finančně na mizině a&nbsp;v&nbsp;posuzování obrazů, perských koberců, psů a&nbsp;papoušků na konci svých sil.</p>
			<p class="MLP-text">„Zanedlouho, až dodělám…,“ a&nbsp;ukázal zbožně na bůhvíkolikátou verzi Lukrécie, jež si tentokrát pro změnu vrážela ozdobnou dýku do prsou z&nbsp;pravé strany. Můj tatínek už Lukrécii za ten rok nenáviděl. Ale v&nbsp;ten okamžik jí všechno odpustil, protože vítězství měl nablízku. Pan profesor spatří Irmu a&nbsp;Lukrécie zemře nadobro. Netrpělivému panu generálnímu řediteli Korálkoví, jemuž už rok pln zoufalství tvrdil: </p>
			<p class="MLP-text">„Bude to. Věřte tomu, pane generální,“ tentokrát vítězně oznámil:</p>
			<p class="MLP-text">„Pan profesor se na paní Irmu brzy podívá. On si každého nejdřív prohlídne, než ho maluje.“</p>
			<p class="MLP-text">Pan generální nadšeně přikývl a&nbsp;pozval ho do Alcronu na oběd.</p>
			<p class="MLP-text">A&nbsp;můj tatínek kul železo, dokud bylo žhavé. Zasvětil do svého plánu naši ubohou maminku a&nbsp;slíbil jí, že brzy všechno skončí. Jenom ještě pozveme pana profesora Nechlebu do přírody, kam on se snad nikdy nedostane. Vezmeme ho na ryby k&nbsp;Rozvědčíku. Maminka upeče maso, koláče, buchty.</p>
			<p class="MLP-text">Pan profesor Nechleba nadšeně souhlasil.</p>
			<p class="MLP-text">Vyjeli jsme naším buickem s&nbsp;Tondou Valentou. Zatímco jsme bydleli v&nbsp;zájezdní restauraci U&nbsp;Rozvědčíka, tatínek se utábořil s&nbsp;panem profesorem ve stanu přímo u&nbsp;řeky Berounky. Tenkrát ještě tekla krásná, čistá řeka plná ryb, byl červen a&nbsp;pod proudy kvetla snad nejkrásnější louka, kterou znám. Pan profesor, jenž viděl Londýn, Paříž, Amsterodam, nejvzácnější galerie celého světa, se nikdy nedostal do přírody, a&nbsp;tak byl nad tou Klabalovou loukou u&nbsp;vytržení. Poskakoval po bobku jak malé dítě, pozoroval koníky a&nbsp;broučky a&nbsp;kytičky a&nbsp;volal:</p>
			<p class="MLP-text"><span>„Jé, Poppříčku, to je zázrak, ta krása, příroda vypadá jak samý kýč.“</span></p>
			<p class="MLP-text">A&nbsp;tatínek horlivě kýval a&nbsp;richtoval pruty a&nbsp;v&nbsp;duchu se modlil, aby se zatáhla v&nbsp;noci obloha, poněvadž jak bude nebe zbavené hvězd a&nbsp;měsíce, budou žrát ryby jako divé a&nbsp;nadšení pana profesora bude stoupat a&nbsp;stoupat a&nbsp;stoupat a&nbsp;vyvrcholí zítra větou:</p>
			<p class="MLP-text">„Tak mi tu dámu přiveďte.“</p>
			<p class="MLP-text">Můj tatínek udělal to, co nikdy předtím a&nbsp;co je proti rybářským předpisům. U&nbsp;svých známých rybářů si vypůjčil na dvacet prutů a&nbsp;zapíchal je podle celého břehu, na špičku každého prutu zavěsil jak na vánoční stromek rolničky, aby cinkaly, až ryba zabere.</p>
			<p class="MLP-text">Pana profesora usadil na zdobený polštářek před stan a&nbsp;maminka mu přinesla dršťkovou polévku, telecí ledvinu, ohřátou šunku, buchty, koláče, pivo. Pan profesor naší mamince políbil ruku a&nbsp;až po třiceti letech tatínkovi prozradil, že se mu naše maminka tak líbila, že chtěl požádat tatínka, aby ji směl namalovat, ale nenašel odvahu, aby to tatínkovi oznámil.</p>
			<p class="MLP-text">Pak nadešel večer, jaký dobří rybáři milují. Vlahý, teploučký, dá se skoro krájet a&nbsp;dávat do turistického batohu. A&nbsp;židovský bůh na nebesích tatínka také vyslyšel, u&nbsp;řeky ležela tma tmoucí a&nbsp;v&nbsp;ní seděl pan profesor na polštářku a&nbsp;pln blaženosti si cucal prst. A&nbsp;najednou v&nbsp;tom božském tichu cink! cink! Pan profesor řekl:</p>
			<p class="MLP-text">„Poppříčku, někdo zvoní!“</p>
			<p class="MLP-text">„Já nic neslyším, pane profesore,“ dělal hloupého tatínek.</p>
			<p class="MLP-text">„Co mně budete povídat?! Mám uši jako sova.“</p>
			<p class="MLP-text">„Máte pravdu. Tak rychle pojďte.“</p>
			<p class="MLP-text">A&nbsp;můj tatínek ho vedl rovnou k&nbsp;prutu houpajícímu se a&nbsp;vyzvánějícímu nad vodou. Pan profesor vzal prut, táhl a&nbsp;vytáhl zmítající se bojovnou parmu dlouhou jako loket. Hořela stříbrem v&nbsp;trávě, jako by spadl dolů z&nbsp;oblohy sám měsíc. Pan profesor, jenž nikdy nepřemohl živého tvora, ucítil v&nbsp;sobě žár a&nbsp;vzrušení dávných lovících předků a&nbsp;propadl tomu. A&nbsp;tatínkovi tu noc přišli na pomoc snad všichni jeho přátelé z&nbsp;řeky: svalovité parmy, hadovití úhoři, chytří tloušti připlouvali k&nbsp;jeho vypůjčeným prutům, tahali za žížaly a&nbsp;nastražené rybičky a&nbsp;zvonili na rolničky jak o&nbsp;Božím těle. Pan profesor běhal při tomhle koncertě kolem břehu a&nbsp;tatínek ho obsluhoval jako na pouti ve střelnici, navlékal mu návnady, sundával ryby a&nbsp;oba byli šťastni.</p>
			<p class="MLP-text">Ráno naše maminka, pan profesor se na ni zas tak hezky usmíval, přinesla opět dršťkovou polévku, ohřátou šunku, buchty, koláče a&nbsp;černé kafe.</p>
			<p class="MLP-text">A&nbsp;po této čarovné noci musela nutně přijít v&nbsp;pondělí očekávaná věta pana profesora:</p>
			<p class="MLP-text">„Tak mi tu dámu přiveďte ukázat.“</p>
			<p class="MLP-text">Můj tatínek se choval jak nepříčetný. Okamžitě si vzal taxi, jel k&nbsp;panu generálnímu řediteli, přikázal mu, ať si paní Irma vezme ty modré šaty, generální ředitel jel v&nbsp;americkém voze na Ořechovku pro paní Irmu, ta se hodinu oblékala a&nbsp;potom se jela dát učesat k&nbsp;mistrovi republiky kadeřníku Pohlovi. V&nbsp;té době tatínek jel domů, vzal si svůj nejlepší oblek z&nbsp;anglické látky a&nbsp;také on se jel dát učesat k&nbsp;svému holiči Weberovi do pasáže Alfa.</p>
			<p class="MLP-text">Prožíval svůj velký den.</p>
			<p class="MLP-text">Ve dvě hodiny odpoledne stál před slavnou firmou Elektrolux americký vůz pana generálního a&nbsp;před ním můj tatínek se vzhledem a&nbsp;výrazem anglického diplomata a&nbsp;paní Irma. Paní Irma měla na sobě blankytně modré šaty a&nbsp;hadí botičky. Můj tatínek na ní mohl oči nechat.</p>
			<p class="MLP-text">Šofér otevřel zadní dvířka a&nbsp;pan generální ředitel Korálek se s&nbsp;nimi loučil, jako by spolu odjížděli na svatební cestu.</p>
			<p class="MLP-text">Po cestě snažil se vzít tatínek paní Irmu za ruku, ale ta řekla:</p>
			<p class="MLP-text">„Až potom, můj milý.“</p>
			<p class="MLP-text">Vystoupili a&nbsp;kráčeli po schodech vzhůru k&nbsp;ateliéru pana profesora. Paní Irma šla pomalu, bledá, tatínek ji úsměvy povzbuzoval. U&nbsp;dveří ateliéru zazvonil, dlouho nikdo nepřicházel. Zazvonil znovu a&nbsp;objevil se pan profesor. Jak spatřil tatínka, zas si vzpomněl na tu krásnou louku a&nbsp;na tu kouzelnou noc a&nbsp;zašveholil:</p>
			<p class="MLP-text">„To jste vy, Poppříčku?“</p>
			<p class="MLP-text">A&nbsp;pak spatřil paní Irmu a&nbsp;připamatoval si svůj slib. „A&nbsp;tady mi vedete tu dámu.“</p>
			<p class="MLP-text">Tatínek čekal, že je pan profesor pozve dál, ale nic takového se nestalo. Pan profesor jenom koukal a&nbsp;koukal, prohlížel si její obličej, vypadalo to, jako by nevěřil svým očím. A&nbsp;najednou skoro zašeptal:</p>
			<p class="MLP-text">„Paní, otočte se. Já se na vás podívám ještě z&nbsp;tý druhý strany.“</p>
			<p class="MLP-text">Otočila se a&nbsp;bylo krásně vidět její oblý zadeček, vypínající se na plnoštíhlých nohou nad hadími botičkami s&nbsp;vysokými podpatky. S&nbsp;krásným účesem ze samých ruliček připomínala pestrého motýlka, který se chystá v&nbsp;temném schodišti nudné akademie vzlétnout a&nbsp;uletět.</p>
			<p class="MLP-text">A&nbsp;pak se ozvalo něco, co vybuchlo jako bomba a&nbsp;co připomínalo výkřik vzdorného dítěte:</p>
			<p class="MLP-text"><span>„Takovouhle paničku já malovat nebudu! Za žádný peníze! Ne a&nbsp;ne!“</span></p>
			<p class="MLP-text">Můj tatínek podpíral plačící paní Irmu při sestupu po celém schodišti až k&nbsp;americkému automobilu značky Ford před stánek umění.</p>
			<p class="MLP-text">Ve voze se splnil tatínkovi jeho vytoužený sen. Měl paní Irmu v&nbsp;náručí. Ale byl to sen převrácený, než jak si ho představoval. Ona usedavě plakala, on ji utěšoval. Cítil její poddajná ňadra na své hrudi, dotýkal se jejích jemných vlasů, hladil jí ramena, slzy mu stékaly po rukou. Ale bylo to poprvé a&nbsp;naposledy, kdy ji takhle držel. Protože jak se vzpamatovala, nechtěla už mého milého tatínka vidět a&nbsp;vzpomněla si, jak jedl to kuře rukama. Všude vykládala, že ji to všechno nepřekvapilo, protože dávno měla o&nbsp;duševní úrovni mého tatínka svou představu a&nbsp;stejně tak ji má i&nbsp;ten vzácný pan profesor Nechleba, který prý mého tatínka nesnáší, a&nbsp;proto ji nepřijal. O&nbsp;tom, co dělal pan generální ředitel Korálek, bych nejraději pomlčel. Chtěl tatínka zastřelit, neboť už před časem všem příbuzným a&nbsp;známým v&nbsp;Evropě i&nbsp;ve Spojených státech oznámil, že pan profesor Nechleba maluje jeho ženu. Prostě mezi naší rodinou a&nbsp;rodinou generálního ředitele Korálka vypukl stav zvaný ve vojenské terminologii válka a&nbsp;tatínka před vyhazovem zachránilo, že byl v&nbsp;uplynulém roce světovým šampiónem. Můj tatínek se nešťastnou láskou k&nbsp;paní Irmě dlouho trápil, ale snad ho v&nbsp;tom bolu utěšovala skutečnost, že ji alespoň jedinkrát v&nbsp;životě držel v&nbsp;náručí.</p>
			<p class="MLP-text">Spokojenou bytostí byla naše maminka. Došlo na její slova, že tatínek nemůže dobýt Mount Everest. A&nbsp;naše spíž se opět plnila a&nbsp;začalo se nám dařit dobře. Můj tatínek nechal obrazů, perských koberců, psů a&nbsp;papoušků a&nbsp;věnoval se své branži, kterou bezvadně ovládal: vysavačům prachu a&nbsp;ledničkám.</p>
			<p class="MLP-text">A&nbsp;druhým spokojeným byl pan profesor Nechleba. Maloval si zase svou Lukrécii. Jednou, o&nbsp;pár let později, za ním tatínek přišel, řekl mu, jak je krásná, a&nbsp;rozradostněný pan profesor mu ji dal. Strhl nám ji za války ze zdi opilý esesák s&nbsp;modrýma očima a&nbsp;světlými vlasy, rozřízl ji dýkou, a&nbsp;tím ji vlastně podruhé usmrtil. Tatínek měl tenkrát slzy v&nbsp;očích, protože na paní Irmu už dávno zapomněl a&nbsp;Lukrécii tajně miloval.<a id="x.37016"></a></p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-27518-2" class="footnote-anchor" href="#footnote-27518-2-backlink">2</a>  Atlas = <span class="text">druh hedvábné tkaniny s lesklým lícem a matným rubem, příp. oboustranně lesklé</span>; šantung = režná hedvábná tkanina v&nbsp;plátnové vazbě. <span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-3" class="footnote-anchor" href="#footnote-27518-3-backlink">3</a>  M<span class="text">ěkká látka z hrubé mykané příze, často s barevnými uzlíčky. </span><span class="text char-style-override-2">Pozn. red.</span></p>
				</div>
			</div>
		</div>
</body>
</html>