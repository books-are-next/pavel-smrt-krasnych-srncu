<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ve službách Švédska">
    <meta name="apple-mobile-web-app-capable" content="yes">
    <title>Ve službách Švédska</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./smrt_krasnych_srncu_006.html">
    <link rel="next" href="./smrt_krasnych_srncu_008.html">
    <link rel="self" href="smrt_krasnych_srncu_007.html">
    <meta name="identifier" content="pavel-smrt-krasnych-srncu-eaddb7a">
    <meta name="role" content="chapter">
  </head>
  <body data-nb-words="5230" data-nb-chars="31190" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="19"><span class="idea" data-nb-ref-number="1" id="idea1" data-nb-words="3" data-nb-chars="19">Ve službách Švédska</span></h1>
        <p class="chunk" data-nb-ref-number="2" id="chunk2" data-nb-words="50" data-nb-chars="325"><span class="idea" data-nb-ref-number="2" id="idea2" data-nb-words="50" data-nb-chars="325">Generální ředitel firmy Elektrolux pan František Korálek, u&nbsp;něhož můj tatínek pracoval, byl boháč. Měl třicet tisíc korun pevného platu měsíčně, vilu na&nbsp;Ořechovce, každý rok nové americké auto, žádné děti a&nbsp;v&nbsp;Chuchli svou vlastní stáj Frako (František Korálek), nádherné koně, také značky Elektrolux, a&nbsp;k&nbsp;nim anglické žokeje.</span></p>
        <p class="chunk" data-nb-ref-number="3" id="chunk3" data-nb-words="116" data-nb-chars="706"><span class="idea" data-nb-ref-number="3" id="idea3" data-nb-words="116" data-nb-chars="706">Podle tatínka byl však pan Korálek především gangster a&nbsp;hlavní důvod zřejmě spočíval v&nbsp;tom, že&nbsp;měl za&nbsp;ženu paní Irmu, kterou si&nbsp;vůbec nezasloužil. Paní Irma se&nbsp;totiž strašně líbila mému tatínkovi. Na&nbsp;Židovku měla nezvyklé blond vlasy a&nbsp;modré oči, potom překrásně vymodelovaná ňadra, jež se&nbsp;vypínala pod působivými látkami jako atlas nebo šantung<a href="#footnote-27518-2">2</a>, a&nbsp;pevný oblý zadeček. Ztepilostí se&nbsp;vyrovnala klisnám ze&nbsp;stáje svého muže a&nbsp;ve tváři jí&nbsp;ležel oduševnělý výraz vzdělanosti, což nejvíce imponovalo tatínkovi, jenž nevěděl, kdy napsat i&nbsp;anebo y&nbsp;i&nbsp;v&nbsp;těch nejjednodušších slovech, neboť ho&nbsp;v&nbsp;útlém věku ze&nbsp;školy vyloučili pro řadu činů a&nbsp;nakonec proto, že&nbsp;hodil po&nbsp;třídním učiteli Lukešovi kalamář i&nbsp;s&nbsp;inkoustem.</span></p>
        <p class="chunk" data-nb-ref-number="4" id="chunk4" data-nb-words="119" data-nb-chars="733"><span class="idea" data-nb-ref-number="4" id="idea4" data-nb-words="119" data-nb-chars="733">Naše maminka o&nbsp;tatínkově tajné lásce k&nbsp;paní Irmě věděla, ale příliš se&nbsp;tím neznepokojovala. Usoudila, že&nbsp;tatínkovy šance jsou tak mizerné, jako kdyby chtěl zdolat Mount Everest. Měl na&nbsp;krku nás (tři kluky), koně ani americký bourák nevlastnil a&nbsp;rozuměl jen fotbalu, boxu a&nbsp;rybám, čímž paní Irmu nemohl oslnit. A&nbsp;taky minulost mého tatínka byla venkoncem dobře známá. Než přišel k&nbsp;té slavné švédské firmě Elektrolux, prodával hasicí přístroje domácké výroby Tutankamen. Bylo známo, že&nbsp;po&nbsp;zásahu Tutankamenem vyhořela nejedna fabrika. Také se&nbsp;někde zmínil, jak jsme v&nbsp;té době žili, a&nbsp;to se&nbsp;v&nbsp;Praze rozšířilo. Bydleli jsme ve&nbsp;vesničce uprostřed lesů blízko Mariánských Lázní a&nbsp;jedli osolené houby bez vajíček a&nbsp;chleba se&nbsp;zdravou cibulí.</span></p>
        <p class="chunk" data-nb-ref-number="5" id="chunk5" data-nb-words="13" data-nb-chars="68"><span class="idea" data-nb-ref-number="5" id="idea5" data-nb-words="13" data-nb-chars="68">Ale stal se&nbsp;zázrak. Od&nbsp;té&nbsp;doby, co&nbsp;právě pan František Korálek řekl:</span></p>
        <p class="chunk" data-nb-ref-number="6" id="chunk6" data-nb-words="13" data-nb-chars="91"><span class="idea" data-nb-ref-number="6" id="idea6" data-nb-words="13" data-nb-chars="91">„Tak vás bereme jako obchodního zástupce,“ začala stoupat na&nbsp;nebi tatínkova šťastná hvězda.</span></p>
        <p class="chunk" data-nb-ref-number="7" id="chunk7" data-nb-words="70" data-nb-chars="406"><span class="idea" data-nb-ref-number="7" id="idea7" data-nb-words="70" data-nb-chars="406">Událo se&nbsp;to&nbsp;krátce potom, co&nbsp;ho&nbsp;vzali na&nbsp;zkoušku do&nbsp;filiálky firmy Elektrolux v&nbsp;Plzni a&nbsp;svěřili mu&nbsp;s&nbsp;nedůvěrou jeden vysavač prachu v&nbsp;dřevěném kufříku. Nedali mu&nbsp;však žádné diety, musel šlapat i&nbsp;s&nbsp;tím kufříkem pěšky do&nbsp;Rokycan, protože neměl na&nbsp;vlak. V&nbsp;Rokycanech stál dvě hodiny na&nbsp;náměstí, než se&nbsp;odhodlal navštívit prvního klienta a&nbsp;říct poprvé naučenou formulku, kterou si&nbsp;opakoval celou cestu z&nbsp;Plzně:</span></p>
        <p class="chunk" data-nb-ref-number="8" id="chunk8" data-nb-words="13" data-nb-chars="86"><span class="idea" data-nb-ref-number="8" id="idea8" data-nb-words="13" data-nb-chars="86">„Já jsem reprezentant firmy Elektrolux a&nbsp;prodávám vysavače se&nbsp;značkou Made in&nbsp;Sweden.“</span></p>
        <p class="chunk" data-nb-ref-number="9" id="chunk9" data-nb-words="148" data-nb-chars="911"><span class="idea" data-nb-ref-number="9" id="idea9" data-nb-words="148" data-nb-chars="911">Tatínka tenkrát ten pán nevyhodil. Ba&nbsp;dokonce si&nbsp;jeden koupil. Ještě ten den táta prodal v&nbsp;Rokycanech čtyři vysavače a&nbsp;to byl tenkrát výkon na&nbsp;nováčka, poněvadž lidi lpěli na&nbsp;koštěti a&nbsp;smetáku stovky let a&nbsp;vysavač za&nbsp;dva tisíce považovali za&nbsp;čertovský vynález a&nbsp;úplnou zbytečnost. Z&nbsp;Rokycan odjel za&nbsp;vypůjčené peníze do&nbsp;Radnic (kde ho&nbsp;strýček lékař doporučil svým klientům) a&nbsp;do Příbrami. Říkal naučenou větu a&nbsp;pak následovalo předvádění přístroje, úsměvy, lichotky, poklony. Za&nbsp;deset dní prodal jedenatřicet vysavačů. V&nbsp;Plzni tomu nechtěl nikdo věřit. Poté, co&nbsp;se&nbsp;přesvědčili, jeli ho&nbsp;ukázat z&nbsp;Plzně jako svátost nebeskou do&nbsp;Prahy, a&nbsp;když procházel chodbou na&nbsp;ředitelstva, otvíraly se&nbsp;dveře a&nbsp;úředníci si&nbsp;šeptali a&nbsp;ukazovali na&nbsp;něho. Uvedli ho&nbsp;ke&nbsp;generálnímu řediteli Korálkovi, kde už&nbsp;čekala jeho světlovlasá a&nbsp;světlooká žena Irma, a&nbsp;ta se&nbsp;zasněně podívala na&nbsp;mého vylekaného tatínka, podala mu&nbsp;ručku a&nbsp;řekla:</span></p>
        <p class="chunk" data-nb-ref-number="10" id="chunk10" data-nb-words="3" data-nb-chars="22"><span class="idea" data-nb-ref-number="10" id="idea10" data-nb-words="3" data-nb-chars="22">„Gratuluji vám, pane.“</span></p>
        <p class="chunk" data-nb-ref-number="11" id="chunk11" data-nb-words="47" data-nb-chars="250"><span class="idea" data-nb-ref-number="11" id="idea11" data-nb-words="47" data-nb-chars="250">A&nbsp;můj tatínek se&nbsp;rázem ocitl v&nbsp;sedmém nebi a&nbsp;hned ho&nbsp;napadlo, že&nbsp;tak krásnou ženu ještě neviděl, políbil jí&nbsp;na&nbsp;rozloučenou tu&nbsp;ručku, koktal z&nbsp;toho všeho štěstí, a&nbsp;když vyšel ven, sliboval si, že&nbsp;pro tuhle firmu a&nbsp;tuhle paní nasadí všechny svoje síly.</span></p>
        <p class="chunk" data-nb-ref-number="12" id="chunk12" data-nb-words="4" data-nb-chars="17"><span class="idea" data-nb-ref-number="12" id="idea12" data-nb-words="4" data-nb-chars="17">A&nbsp;také to&nbsp;udělal.</span></p>
        <p class="chunk" data-nb-ref-number="13" id="chunk13" data-nb-words="146" data-nb-chars="821"><span class="idea" data-nb-ref-number="13" id="idea13" data-nb-words="146" data-nb-chars="821">Firma Elektrolux udělala s&nbsp;mým tatínkem veliké terno. Brzy se&nbsp;potvrdilo, že&nbsp;je&nbsp;fenomén na&nbsp;prodej vysavačů a&nbsp;ledniček. Těžko říci, v&nbsp;čem to&nbsp;bylo, ale v&nbsp;tomhle oboru byl génius a&nbsp;u&nbsp;géniů se&nbsp;nadání těžko pozná v&nbsp;umění, natož v&nbsp;prodeji vysavačů prachu. Měl v&nbsp;očích veselost, smutek i&nbsp;pokoru a&nbsp;hlavně šarm elegantního a&nbsp;hezkého muže, byl neodbytný a&nbsp;drzý, ale vždycky to&nbsp;mělo hranici vkusu. To&nbsp;jen zlí jazykové z&nbsp;řad konkurentů o&nbsp;něm říkali to&nbsp;staré, otřepané, že&nbsp;ho&nbsp;dveřmi vyhodí a&nbsp;on tam znova vleze oknem. Brzy se&nbsp;stal mistrem republiky u&nbsp;firmy Elektrolux; tato firma měla své mistry v&nbsp;prodeji po&nbsp;celém světě, tak jako jsou mistři v&nbsp;kopané nebo v&nbsp;plavání. Generální ředitel František Korálek mu&nbsp;předával na&nbsp;slavnosti zlaté hodinky MOVADO s&nbsp;dvojitým pláštěm a&nbsp;efektní rytinou I. cena. Paní Irma mu&nbsp;podala ručku a&nbsp;zase řekla:</span></p>
        <p class="chunk" data-nb-ref-number="14" id="chunk14" data-nb-words="3" data-nb-chars="22"><span class="idea" data-nb-ref-number="14" id="idea14" data-nb-words="3" data-nb-chars="22">„Gratuluji vám, pane.“</span></p>
        <p class="chunk" data-nb-ref-number="15" id="chunk15" data-nb-words="92" data-nb-chars="555"><span class="idea" data-nb-ref-number="15" id="idea15" data-nb-words="92" data-nb-chars="555">A&nbsp;usmála se&nbsp;na&nbsp;tatínka, ale on&nbsp;nějak nepochopil, že&nbsp;je&nbsp;to&nbsp;jen takový společenský úsměv, co&nbsp;má&nbsp;své odsaď až&nbsp;potaď. Povzbuzen vyhrál další zlaté hodinky MOVADO i&nbsp;s&nbsp;dvojitým pláštěm a&nbsp;vypadalo to, že&nbsp;se&nbsp;může stát neporazitelným mistrem celého světa u&nbsp;firmy Elektrolux. A&nbsp;tak stoupal k&nbsp;závratným výšinám, kupředu ho&nbsp;hnala mezi jiným vidina krásné paní Irmy. Také naše maminka byla navýsost spokojená, dařilo se&nbsp;nám už&nbsp;skvěle. Zařídili jsme byt, oblékli se, naplnili spíž, lahůdky nakupovali u&nbsp;Lipperta. A&nbsp;když jsme měli všechno nejnutnější, maminka nám řekla:</span></p>
        <p class="chunk" data-nb-ref-number="16" id="chunk16" data-nb-words="6" data-nb-chars="41"><span class="idea" data-nb-ref-number="16" id="idea16" data-nb-words="6" data-nb-chars="41">„Chlapci, tatínek teď asi začne vyvádět.“</span></p>
        <p class="chunk" data-nb-ref-number="17" id="chunk17" data-nb-words="130" data-nb-chars="766"><span class="idea" data-nb-ref-number="17" id="idea17" data-nb-words="130" data-nb-chars="766">A&nbsp;taky jo. Oblékl se&nbsp;jako dandy. Od&nbsp;Meindla-Mecelese na&nbsp;Pří­kopech si&nbsp;pořídil anglické šaty, od&nbsp;Poppra-Krásy ve&nbsp;Vodičkově ulici boty a&nbsp;od Knížete plášť z&nbsp;látky homespun<a href="#footnote-27518-3">3</a>. To&nbsp;byla tehdy moc drahá látka a&nbsp;měla tu&nbsp;vlastnost, že&nbsp;s&nbsp;ní dělal nenápadně před zákazníky a&nbsp;jednou také před paní Irmou malé výstupy: vrazil do&nbsp;ní&nbsp;tužku, takže koukala jen půlka, pak tužku vytáhl a&nbsp;látka se&nbsp;sama zatáhla. A&nbsp;stříhat a&nbsp;holit&nbsp;– abych nezapomněl&nbsp;– se&nbsp;tou dobou nechával u&nbsp;jednoho z&nbsp;nejlepších holičů v&nbsp;Praze, pana Webera v&nbsp;pasáži Alfa. K&nbsp;dovršení všeho koupil americký vůz. Pravda, nejnovější bourák to&nbsp;nebyl, ale byl to&nbsp;přece jen americký automobil značky Buick s&nbsp;dvěma reflektory a&nbsp;plátěnou střechou, šestiválec, šestadvacet litrů na&nbsp;sto kilometrů. Maminka sepjala ruce a&nbsp;naříkala:</span></p>
        <p class="chunk" data-nb-ref-number="18" id="chunk18" data-nb-words="14" data-nb-chars="74"><span class="idea" data-nb-ref-number="18" id="idea18" data-nb-words="14" data-nb-chars="74">„Leoušku, co&nbsp;s&nbsp;takovým velkým autem budem dělat? A&nbsp;kdo s&nbsp;tím bude jezdit?“</span></p>
        <p class="chunk" data-nb-ref-number="19" id="chunk19" data-nb-words="110" data-nb-chars="644"><span class="idea" data-nb-ref-number="19" id="idea19" data-nb-words="110" data-nb-chars="644">„Já,“ odpověděl tatínek sebevědomě, ačkoli věděl, že&nbsp;to&nbsp;nemůže být pravda, neboť cokoli v&nbsp;životě řídil, vždycky to&nbsp;dopadlo katastrofálně. A&nbsp;že je&nbsp;auto velké, dobře věděl, ani pan generální ředitel Korálek tak ohromné neměl, ale to&nbsp;bylo právě ono. Uřídit tohle auto se&nbsp;ukázalo nesmírně těžké, a&nbsp;tak jsme si&nbsp;museli opatřit na&nbsp;neděle šoféra Tondu Valentu. Byl to&nbsp;vysoký blonďák, sympaťák, měl s&nbsp;tatínkem svatou trpělivost a&nbsp;vozil nás přes Lány na&nbsp;Křivoklát na&nbsp;ryby. Můj tatínek seděl vedle něho a&nbsp;neustále mu&nbsp;radil, jak má&nbsp;jet. Jiný by&nbsp;tatínka zabil, Tonda Valenta se&nbsp;pořád jen culil. Jednou ho&nbsp;tatínek přemluvil, aby mu&nbsp;to&nbsp;půjčil právě přes Lány:</span></p>
        <p class="chunk" data-nb-ref-number="20" id="chunk20" data-nb-words="16" data-nb-chars="98"><span class="idea" data-nb-ref-number="20" id="idea20" data-nb-words="16" data-nb-chars="98">„Toníku, ukaž, já&nbsp;to&nbsp;tady vezmu, chtěl bych si&nbsp;to&nbsp;jednou zašofírovat okolo zámku pana prezidenta.“</span></p>
        <p class="chunk" data-nb-ref-number="21" id="chunk21" data-nb-words="38" data-nb-chars="241"><span class="idea" data-nb-ref-number="21" id="idea21" data-nb-words="38" data-nb-chars="241">Maminka křičela ze&nbsp;zadního sedadla, že&nbsp;nikdy, ale marně. Tatínek se&nbsp;vřítil před zámkem do&nbsp;zatáčky, samozřejměji nevytočil a&nbsp;strefil se&nbsp;panu prezidentovi akorát do&nbsp;zelených vrat. Odtáhly nás krávy a&nbsp;naše amerika opustila na&nbsp;čas české silnice.</span></p>
        <p class="chunk" data-nb-ref-number="22" id="chunk22" data-nb-words="24" data-nb-chars="142"><span class="idea" data-nb-ref-number="22" id="idea22" data-nb-words="24" data-nb-chars="142">Přirozeně, že&nbsp;generální ředitel pan Korálek se&nbsp;nějak dověděl o&nbsp;naší nedělní návštěvě u&nbsp;pana prezidenta a&nbsp;příští den se&nbsp;ptal s&nbsp;úsměvem tatínka:</span></p>
        <p class="chunk" data-nb-ref-number="23" id="chunk23" data-nb-words="4" data-nb-chars="22"><span class="idea" data-nb-ref-number="23" id="idea23" data-nb-words="4" data-nb-chars="22">„Jak vám jezdí buick?“</span></p>
        <p class="chunk" data-nb-ref-number="24" id="chunk24" data-nb-words="60" data-nb-chars="368"><span class="idea" data-nb-ref-number="24" id="idea24" data-nb-words="60" data-nb-chars="368">„Báječně,“ řekl tehdy stroze tatínek a&nbsp;dostal na&nbsp;svého šéfa poprvé velký vztek. Díval se&nbsp;na&nbsp;jeho bezvousou kulatou tvář za&nbsp;stolem, viděl jeho hlavu zarámovanou v&nbsp;obrazech, v&nbsp;každé kanceláři odevšad na&nbsp;něho křičelo: Korálek, Korálek, Korálek. Můj tatínek ho&nbsp;začal časem dokonce nenávidět. A&nbsp;čím víc rostla jeho zášť, tím víc zbožňoval a&nbsp;litoval zřejmě trpící paní Irmu.</span></p>
        <p class="chunk" data-nb-ref-number="25" id="chunk25" data-nb-words="63" data-nb-chars="376"><span class="idea" data-nb-ref-number="25" id="idea25" data-nb-words="63" data-nb-chars="376">Jenže můj tatínek zůstával pořád jenom cesťákem, i&nbsp;když vlastnil plášť z&nbsp;homespunu a&nbsp;americký bourák buick. Ale on&nbsp;si&nbsp;to&nbsp;nějak neuvědomoval. A&nbsp;paní Irma si&nbsp;do&nbsp;své vily na&nbsp;Ořechovce dál kupovala psíky, nejdražší porcelán Rosenthal a&nbsp;Míšeň a&nbsp;originál holandská rádia Philips. Z&nbsp;nadměrné výšky shlížela na&nbsp;dráhu mého nebohého tatínka, o&nbsp;němž věděla, že&nbsp;na&nbsp;ni&nbsp;dělá zamilované oči.</span></p>
        <p class="chunk" data-nb-ref-number="26" id="chunk26" data-nb-words="22" data-nb-chars="120"><span class="idea" data-nb-ref-number="26" id="idea26" data-nb-words="22" data-nb-chars="120">Můj tatínek se&nbsp;však rozhodl, že&nbsp;dosáhne všeho, že&nbsp;půjde výš a&nbsp;dál a&nbsp;že se&nbsp;stane neporaženým mistrem třebas celého světa.</span></p>
        <p class="chunk" data-nb-ref-number="27" id="chunk27" data-nb-words="4" data-nb-chars="18"><span class="idea" data-nb-ref-number="27" id="idea27" data-nb-words="4" data-nb-chars="18">A&nbsp;taky to&nbsp;dokázal.</span></p>
        <p class="chunk" data-nb-ref-number="28" id="chunk28" data-nb-words="111" data-nb-chars="745"><span class="idea" data-nb-ref-number="28" id="idea28" data-nb-words="111" data-nb-chars="745">V&nbsp;prodeji vysavačů a&nbsp;ledniček přetrumfl svými rekordy cesťáky v&nbsp;pětapadesáti zemích světa, jen v&nbsp;Japonsku měl Elektrolux dva tisíce zástupců a&nbsp;ti o&nbsp;tento hrdý titul bojovali. Získal ho&nbsp;tatínek před jedním cestujícím z&nbsp;Buenos Aires. Prodal největší počet vysavačů na&nbsp;světě a&nbsp;dokázal neuvěřitelné kousky. Prodal vysavače sedlákům v&nbsp;Nesuchyni, kde dosud neměli elektriku. Slíbil jim přirozeně, že&nbsp;jim pomůže elektriku zavést, ale nikdy to&nbsp;neudělal. Prodal vysavač svému třídnímu učiteli Lukešovi, po&nbsp;kterém v&nbsp;dětství hodil kalamář, a&nbsp;prodal vysavač i&nbsp;strážmistrovi Králíčkovi; ten mu&nbsp;kdysi vzal pušku hamerlesku při pytlačení. Přesvědčil ministerského předsedu Malypetra, že&nbsp;si&nbsp;musí koupit ledničku, a&nbsp;dr. Edvardu Benešovi prodal ledničky hned dvě.</span></p>
        <p class="chunk" data-nb-ref-number="29" id="chunk29" data-nb-words="49" data-nb-chars="337"><span class="idea" data-nb-ref-number="29" id="idea29" data-nb-words="49" data-nb-chars="337">V&nbsp;hotelu Alcron ho&nbsp;korunovali na&nbsp;mistra světa. Zlatou medaili mu&nbsp;připíchl na&nbsp;klopu prezident společnosti Venegreen (přiletěl na&nbsp;tuto událost z&nbsp;Londýna). Celý průběh natáčel slavný americký Foxův žurnál (kameraman přiletěl ze&nbsp;Spojených států). Můj tatínek nepřiletěl odnikud, ale přijel tramvají s&nbsp;maminkou (náš buick stál dosud rozbitý).</span></p>
        <p class="chunk" data-nb-ref-number="30" id="chunk30" data-nb-words="35" data-nb-chars="204"><span class="idea" data-nb-ref-number="30" id="idea30" data-nb-words="35" data-nb-chars="204">Na&nbsp;banketu přinesli jako předkrm pečené kuře. Každý se&nbsp;s&nbsp;tím lopotil, jenom tatínek nikoli. Vzal vidličku, maminka mu&nbsp;v&nbsp;tom už&nbsp;nemohla zabránit, zaklepal s&nbsp;ní na&nbsp;skleničku, zjednal si&nbsp;tak ticho a&nbsp;pronesl:</span></p>
        <p class="chunk" data-nb-ref-number="31" id="chunk31" data-nb-words="35" data-nb-chars="183"><span class="idea" data-nb-ref-number="31" id="idea31" data-nb-words="35" data-nb-chars="183">„A&nbsp;teď vám ukážu, jak se&nbsp;jí&nbsp;u&nbsp;nás v&nbsp;Buštěhradě.“ Vzal kuře do&nbsp;rukou, zakousl se&nbsp;do&nbsp;něho a&nbsp;všichni ho&nbsp;následovali, cesťáci, sešlo se&nbsp;jich tu&nbsp;tři sta, dokonce šeptali uznalá slova jako:</span></p>
        <p class="chunk" data-nb-ref-number="32" id="chunk32" data-nb-words="7" data-nb-chars="35"><span class="idea" data-nb-ref-number="32" id="idea32" data-nb-words="7" data-nb-chars="35">„To je&nbsp;ale fajn chlap, ten Popper.“</span></p>
        <p class="chunk" data-nb-ref-number="33" id="chunk33" data-nb-words="124" data-nb-chars="719"><span class="idea" data-nb-ref-number="33" id="idea33" data-nb-words="124" data-nb-chars="719">Jenže v&nbsp;čele tabule zavládlo mrazivé ticho, pan prezident Ve­negreen a&nbsp;generální ředitelové píchali dál do&nbsp;kuřete vidličkou a&nbsp;nožem a&nbsp;pan Korálek s&nbsp;paní Irmou se&nbsp;po&nbsp;sobě významně podívali a&nbsp;tím vyřkli vše o&nbsp;mém tatínkovi. On&nbsp;to&nbsp;také poznal, když se&nbsp;zahleděl na&nbsp;paní Irmu a&nbsp;očekával od&nbsp;ní&nbsp;jako světový šampión zářivý pohled. Usmála se, ale její úsměv neříkal víc než dřív a&nbsp;byl ještě v&nbsp;očních panenkách navíc poznamenán tím pečeným kuřetem, co&nbsp;třímal v&nbsp;pravé ruce. A&nbsp;můj tatínek okamžitě uviděl mezi sebou a&nbsp;paní Irmou tu&nbsp;hráz, kterou nemůže jako obchodní cestující překročit, i&nbsp;kdyby prodal vysavač samotnému Pánu Bohu. A&nbsp;trošku zesmutněl a&nbsp;nerozveselili ho&nbsp;ani zmrzlinoví sloni na&nbsp;konci banketu, které měl k&nbsp;smrti rád.</span></p>
        <p class="chunk" data-nb-ref-number="34" id="chunk34" data-nb-words="13" data-nb-chars="93"><span class="idea" data-nb-ref-number="34" id="idea34" data-nb-words="13" data-nb-chars="93">Ale přihodilo se&nbsp;něco zvláštního a&nbsp;nečekaného, co&nbsp;vrátilo tatínkovi, řečeno sportovně, šance.</span></p>
        <p class="chunk" data-nb-ref-number="35" id="chunk35" data-nb-words="56" data-nb-chars="336"><span class="idea" data-nb-ref-number="35" id="idea35" data-nb-words="56" data-nb-chars="336">V&nbsp;Praze žil malíř Vratislav Nechleba. Tak slavný a&nbsp;věhlasný jako málokdo z&nbsp;žijících umělců. Znát ho&nbsp;znamenalo postoupit na&nbsp;společenském stupínku o&nbsp;kus výš, a&nbsp;spřátelit se&nbsp;s&nbsp;ním, ó&nbsp;ne, na&nbsp;to&nbsp;už&nbsp;nebylo ani pomyšlení pro normálního smrtelníka, zvlášť proto, že&nbsp;pan Nechleba se&nbsp;choval tak trochu podivínsky a&nbsp;hned tak přátelství neuzavíral.</span></p>
        <p class="chunk" data-nb-ref-number="36" id="chunk36" data-nb-words="23" data-nb-chars="147"><span class="idea" data-nb-ref-number="36" id="idea36" data-nb-words="23" data-nb-chars="147">A&nbsp;tento pán, menší, s&nbsp;dlouhými vlasy, si&nbsp;to&nbsp;na&nbsp;Pražském vzorkovém veletrhu zamířil do&nbsp;stánku mého tatínka, prodávajícího ledničky, a&nbsp;představil se:</span></p>
        <p class="chunk" data-nb-ref-number="37" id="chunk37" data-nb-words="3" data-nb-chars="19"><span class="idea" data-nb-ref-number="37" id="idea37" data-nb-words="3" data-nb-chars="19">„Já jsem Nechleba.“</span></p>
        <p class="chunk" data-nb-ref-number="38" id="chunk38" data-nb-words="39" data-nb-chars="238"><span class="idea" data-nb-ref-number="38" id="idea38" data-nb-words="39" data-nb-chars="238">Tatínek přirozeně neměl tušení, o&nbsp;jakého pana Nechlebu běží, znal jenom mistry v&nbsp;boxu, počínaje Heřmánkem a&nbsp;Nekolným, ale přikývl, že&nbsp;je&nbsp;mu&nbsp;všechno jasný. Pan Nechleba přimhouřil oči pod hustým obočím, usmál se, ukázal na&nbsp;ledničky a&nbsp;řekl:</span></p>
        <p class="chunk" data-nb-ref-number="39" id="chunk39" data-nb-words="12" data-nb-chars="76"><span class="idea" data-nb-ref-number="39" id="idea39" data-nb-words="12" data-nb-chars="76">„Měl bych zájem o&nbsp;takovýhle potvory. Přijďte za&nbsp;mnou, panáčku, do&nbsp;akademie.“</span></p>
        <p class="chunk" data-nb-ref-number="40" id="chunk40" data-nb-words="8" data-nb-chars="49"><span class="idea" data-nb-ref-number="40" id="idea40" data-nb-words="8" data-nb-chars="49">Tatínek se&nbsp;tedy vydal do&nbsp;akademie, vrátnému řekl:</span></p>
        <p class="chunk" data-nb-ref-number="41" id="chunk41" data-nb-words="6" data-nb-chars="31"><span class="idea" data-nb-ref-number="41" id="idea41" data-nb-words="6" data-nb-chars="31">„U&nbsp;vás je&nbsp;nějaký pan Nechleba.“</span></p>
        <p class="chunk" data-nb-ref-number="42" id="chunk42" data-nb-words="10" data-nb-chars="56"><span class="idea" data-nb-ref-number="42" id="idea42" data-nb-words="10" data-nb-chars="56">„Jó, to&nbsp;je&nbsp;náš pan profesor. Ateliér v&nbsp;prvním poschodí.“</span></p>
        <p class="chunk" data-nb-ref-number="43" id="chunk43" data-nb-words="15" data-nb-chars="87"><span class="idea" data-nb-ref-number="43" id="idea43" data-nb-words="15" data-nb-chars="87">Tatínek stoupal výš, zazvonil a&nbsp;přišel mu&nbsp;otevřít právě ten menší pán s&nbsp;dlouhými vlasy.</span></p>
        <p class="chunk" data-nb-ref-number="44" id="chunk44" data-nb-words="9" data-nb-chars="59"><span class="idea" data-nb-ref-number="44" id="idea44" data-nb-words="9" data-nb-chars="59">„To jste vy, panáčku. Musíte chvilku počkat. Dodělám něco.“</span></p>
        <p class="chunk" data-nb-ref-number="45" id="chunk45" data-nb-words="178" data-nb-chars="1034"><span class="idea" data-nb-ref-number="45" id="idea45" data-nb-words="178" data-nb-chars="1034">Tatínek usedl do&nbsp;koženého křesla a&nbsp;chvilku pozoroval, jak pan profesor vylepšuje štětcem tvář člověka, jenž vypadal jako blázen a&nbsp;měl rozcuchané vlasy. Ten člověk na&nbsp;obraze se&nbsp;mu&nbsp;zrovna nelíbil, vycházel z&nbsp;něho jakýsi vnitřní neklid, tatínka rušil, odvrátil se&nbsp;tedy od&nbsp;něho a&nbsp;rozhlédl se&nbsp;po&nbsp;ateliéru. Spatřil desítky obrazů na&nbsp;stojanech, stěnách a&nbsp;jen tak opřených na&nbsp;zemi, dívali se&nbsp;z&nbsp;nich prezidenti, umělci, finančníci, biblické postavy. Tatínkovi se&nbsp;rázem otevřel nový svět, jaký nikdy nepoznal, ty&nbsp;obličeje v&nbsp;rámech ho&nbsp;přitahovaly neznámou magickou silou, všichni jako by&nbsp;byli tady s&nbsp;ním a&nbsp;chtěli si&nbsp;povídat. Vstal a&nbsp;chodil po&nbsp;ateliéru a&nbsp;spatřil u&nbsp;malíře blízký svět, kterému jako znalec lidí rozuměl. Každý z&nbsp;těch lidí se&nbsp;tvářil jako živý, jako by&nbsp;měl právě vystoupit z&nbsp;rámu, podat vám ruku a&nbsp;představit se. A&nbsp;tatínek se&nbsp;přistihl, že&nbsp;zkoumá, komu z&nbsp;nich by&nbsp;prodal vysavač, komu ledničku, na&nbsp;koho by&nbsp;jak šel, a&nbsp;protože se&nbsp;v&nbsp;lidech vyznal, četl v&nbsp;těch tvářích i&nbsp;štěstí i&nbsp;neštěstí, jež je&nbsp;potkalo na&nbsp;životní pouti. Vyrušil ho&nbsp;hlas:</span></p>
        <p class="chunk" data-nb-ref-number="46" id="chunk46" data-nb-words="5" data-nb-chars="26"><span class="idea" data-nb-ref-number="46" id="idea46" data-nb-words="5" data-nb-chars="26">„Líbí se&nbsp;vám to, panáčku?“</span></p>
        <p class="chunk" data-nb-ref-number="47" id="chunk47" data-nb-words="103" data-nb-chars="653"><span class="idea" data-nb-ref-number="47" id="idea47" data-nb-words="103" data-nb-chars="653">„Moc, pane profesore, nikdy bych nevěřil, že&nbsp;jdou lidi takhle opravdově namalovat,“ řekl upřímně tatínek, jenž nevěděl nic o&nbsp;existenci Leonarda da&nbsp;Vinci, Rubense, Rembrandta. A&nbsp;pak začal tatínek vyprávět o&nbsp;lidech, jak je&nbsp;znal on. O&nbsp;lidech, jaké mají oči, když umírají nebo někoho zabíjejí. O&nbsp;kulhavém maličkém človíčkovi, co&nbsp;v&nbsp;hamburském nočním podniku hodil po&nbsp;pasákovi stoličku a&nbsp;urazil mu&nbsp;půlku hlavy a&nbsp;mozek postříkal tatínka. O&nbsp;očích přítele Zubana, pijícího na&nbsp;útěku africkou pouští svou vlastní moč. A&nbsp;ještě mnoho takového vykládal tatínek panu profesorovi a&nbsp;ten poslouchal se&nbsp;stejným zájmem, s&nbsp;jakým si&nbsp;můj tatínek předtím prohlížel jeho obrazy.</span></p>
        <p class="chunk" data-nb-ref-number="48" id="chunk48" data-nb-words="16" data-nb-chars="97"><span class="idea" data-nb-ref-number="48" id="idea48" data-nb-words="16" data-nb-chars="97">Pak vzal pan profesor tatínka do&nbsp;svého bytu. Představil mu&nbsp;své obrovské psy. Zlatou štíhlou dogu:</span></p>
        <p class="chunk" data-nb-ref-number="49" id="chunk49" data-nb-words="3" data-nb-chars="15"><span class="idea" data-nb-ref-number="49" id="idea49" data-nb-words="3" data-nb-chars="15">„To je&nbsp;Helios.“</span></p>
        <p class="chunk" data-nb-ref-number="50" id="chunk50" data-nb-words="4" data-nb-chars="31"><span class="idea" data-nb-ref-number="50" id="idea50" data-nb-words="4" data-nb-chars="31">A&nbsp;anglického bručavého mastifa:</span></p>
        <p class="chunk" data-nb-ref-number="51" id="chunk51" data-nb-words="1" data-nb-chars="6"><span class="idea" data-nb-ref-number="51" id="idea51" data-nb-words="1" data-nb-chars="6">„Sam.“</span></p>
        <p class="chunk" data-nb-ref-number="52" id="chunk52" data-nb-words="57" data-nb-chars="339"><span class="idea" data-nb-ref-number="52" id="idea52" data-nb-words="57" data-nb-chars="339">A&nbsp;ukázal mu&nbsp;své papoušky, křičeli na&nbsp;tatínka: „Máš prdel? Prevíte!“ Otevřel mu&nbsp;všechny své pokoje a&nbsp;otevřel mu&nbsp;už&nbsp;také své srdce, protože můj tatínek byl vlastně zloděj srdcí. Za&nbsp;hodinu dobyl páně profesorovo srdce, měl je&nbsp;jak na&nbsp;dlani a&nbsp;dýchal na&nbsp;ně&nbsp;hřejivými doušky z&nbsp;arzenálu zbraní obchodního cestujícího. Nakonec mu&nbsp;pan profesor řekl:</span></p>
        <p class="chunk" data-nb-ref-number="53" id="chunk53" data-nb-words="18" data-nb-chars="92"><span class="idea" data-nb-ref-number="53" id="idea53" data-nb-words="18" data-nb-chars="92">„Ty ledničky si&nbsp;vezmu dvě. Jednu sem a&nbsp;jednu pro ateliér. A&nbsp;přijďte se&nbsp;na&nbsp;mě&nbsp;někdy podívat.“</span></p>
        <p class="chunk" data-nb-ref-number="54" id="chunk54" data-nb-words="27" data-nb-chars="176"><span class="idea" data-nb-ref-number="54" id="idea54" data-nb-words="27" data-nb-chars="176">Můj tatínek by&nbsp;na&nbsp;pana profesora úplně zapomněl, kdyby za&nbsp;čas na&nbsp;ředitelství nad černou kávou nepadlo jméno Nechleba. A&nbsp;zaznělo velmi zvučně, neboť okamžitě polohlasně podotkl:</span></p>
        <p class="chunk" data-nb-ref-number="55" id="chunk55" data-nb-words="4" data-nb-chars="19"><span class="idea" data-nb-ref-number="55" id="idea55" data-nb-words="4" data-nb-chars="19">„To je&nbsp;můj přítel.“</span></p>
        <p class="chunk" data-nb-ref-number="56" id="chunk56" data-nb-words="52" data-nb-chars="310"><span class="idea" data-nb-ref-number="56" id="idea56" data-nb-words="52" data-nb-chars="310">Ve&nbsp;společnosti kolem něho to&nbsp;však zapůsobilo jako úder pěstí. Pan generální ředitel Korálek zalapal po&nbsp;dechu, ale ještě pochyboval, poněvadž od&nbsp;té&nbsp;doby, co&nbsp;jedl tatínek na&nbsp;tom významném banketu kuře rukama, utekla teprve krátká doba, a&nbsp;on měl o&nbsp;kulturní úrovni mého tatínka své mínění a&nbsp;taky to&nbsp;vyjádřil větou:</span></p>
        <p class="chunk" data-nb-ref-number="57" id="chunk57" data-nb-words="18" data-nb-chars="116"><span class="idea" data-nb-ref-number="57" id="idea57" data-nb-words="18" data-nb-chars="116">„To si&nbsp;ho&nbsp;snad s&nbsp;někým pletete. Toto je&nbsp;pan Vratislav Nechleba, náš současný největší portrétista. Malíř, rozumíte?“</span></p>
        <p class="chunk" data-nb-ref-number="58" id="chunk58" data-nb-words="21" data-nb-chars="119"><span class="idea" data-nb-ref-number="58" id="idea58" data-nb-words="21" data-nb-chars="119">„Ale ano, pane generální, zrovna posledně jsme si&nbsp;u&nbsp;něho v&nbsp;ateliéru vykládali, co&nbsp;můžou říkat lidský oči a&nbsp;co nemůžou.“</span></p>
        <p class="chunk" data-nb-ref-number="59" id="chunk59" data-nb-words="6" data-nb-chars="37"><span class="idea" data-nb-ref-number="59" id="idea59" data-nb-words="6" data-nb-chars="37">A&nbsp;prokuristka Gutová se&nbsp;hned zeptala:</span></p>
        <p class="chunk" data-nb-ref-number="60" id="chunk60" data-nb-words="6" data-nb-chars="30"><span class="idea" data-nb-ref-number="60" id="idea60" data-nb-words="6" data-nb-chars="30">„A&nbsp;co můžou říkat lidský oči?“</span></p>
        <p class="chunk" data-nb-ref-number="61" id="chunk61" data-nb-words="6" data-nb-chars="29"><span class="idea" data-nb-ref-number="61" id="idea61" data-nb-words="6" data-nb-chars="29">Tatínek jí&nbsp;na&nbsp;to&nbsp;stroze řekl:</span></p>
        <p class="chunk" data-nb-ref-number="62" id="chunk62" data-nb-words="5" data-nb-chars="31"><span class="idea" data-nb-ref-number="62" id="idea62" data-nb-words="5" data-nb-chars="31">„To můžou pochopit jen umělci.“</span></p>
        <p class="chunk" data-nb-ref-number="63" id="chunk63" data-nb-words="25" data-nb-chars="156"><span class="idea" data-nb-ref-number="63" id="idea63" data-nb-words="25" data-nb-chars="156">A&nbsp;těmito větami se&nbsp;nad ně&nbsp;povznesl, poněvadž nikdo z&nbsp;nich, obchodníků, ani pan generální ředitel si&nbsp;nedovedli představit, co&nbsp;mohou všechno říkat lidské oči.</span></p>
        <p class="chunk" data-nb-ref-number="64" id="chunk64" data-nb-words="20" data-nb-chars="115"><span class="idea" data-nb-ref-number="64" id="idea64" data-nb-words="20" data-nb-chars="115">Pan generální Korálek mu&nbsp;na&nbsp;konci sezení pokynul, aby šel za&nbsp;ním do&nbsp;kanceláře, tvářil se&nbsp;blahosklonně a&nbsp;řekl přímo:</span></p>
        <p class="chunk" data-nb-ref-number="65" id="chunk65" data-nb-words="8" data-nb-chars="52"><span class="idea" data-nb-ref-number="65" id="idea65" data-nb-words="8" data-nb-chars="52">„Co říkáte, kdyby Nechleba namaloval mou ženu Irmu?“</span></p>
        <p class="chunk" data-nb-ref-number="66" id="chunk66" data-nb-words="97" data-nb-chars="556"><span class="idea" data-nb-ref-number="66" id="idea66" data-nb-words="97" data-nb-chars="556">Udeřilo to&nbsp;jako blesk. Ježíšmarjá, že&nbsp;ho&nbsp;to&nbsp;hned nenapadlo! Proč to&nbsp;panu profesorovi neřekl, jak tam seděl, že&nbsp;zná nejpůvabnější ženu v&nbsp;Praze! Vždyť bude celý paf, až&nbsp;ji&nbsp;spatří, nalezne nejkrásnější model, jaký jde vůbec sehnat. A&nbsp;přitom Irma bude šťastná a&nbsp;bude vděčná jemu. Usměje se&nbsp;na&nbsp;něho zas tak krásně jako dřív a&nbsp;možná s&nbsp;ním půjde do&nbsp;kavárny a&nbsp;třebas i&nbsp;jinam. Ale byl příliš dobrý obchodník, aby vyjádřil své nadšení nad návrhem pana generálního. Naopak, bude otálet, couvat, činit fóry a&nbsp;dělat se&nbsp;vzácným. Tím líp dostane zaplaceno. Seděl a&nbsp;mlčel.</span></p>
        <p class="chunk" data-nb-ref-number="67" id="chunk67" data-nb-words="13" data-nb-chars="82"><span class="idea" data-nb-ref-number="67" id="idea67" data-nb-words="13" data-nb-chars="82">„Vy jste neslyšel, co&nbsp;jsem říkal?“ ptal se&nbsp;naléhavě pan generální ředitel Korálek.</span></p>
        <p class="chunk" data-nb-ref-number="68" id="chunk68" data-nb-words="6" data-nb-chars="34"><span class="idea" data-nb-ref-number="68" id="idea68" data-nb-words="6" data-nb-chars="34">„Vím, ale není to&nbsp;tak jednoduché.“</span></p>
        <p class="chunk" data-nb-ref-number="69" id="chunk69" data-nb-words="36" data-nb-chars="199"><span class="idea" data-nb-ref-number="69" id="idea69" data-nb-words="36" data-nb-chars="199">„To vím i&nbsp;bez vás. On&nbsp;ten Nechleba vzkázal Baťovi, že&nbsp;ševce nemaluje, a&nbsp;od prezidenta Masaryka si&nbsp;vzal za&nbsp;obraz tři sta tisíc. Ale mně, rozumíte, mně na&nbsp;penězích nezáleží. Já&nbsp;dám třebas půl miliónu.“</span></p>
        <p class="chunk" data-nb-ref-number="70" id="chunk70" data-nb-words="61" data-nb-chars="364"><span class="idea" data-nb-ref-number="70" id="idea70" data-nb-words="61" data-nb-chars="364">Můj tatínek zprvu vytřeštil zrak, protože znal lakotu pana Ko­rálka. Jelikož však chápal lidské oči, viděl v&nbsp;těch hnědých před sebou obrovskou touhu mít něco jiného, co&nbsp;nemohou jen tak pořídit ostatní pracháči. Tomuhle pánovi, co&nbsp;pořád mlel před svými podřízenými, nešlo o&nbsp;umění a&nbsp;zřejmě ani tak o&nbsp;krásný obraz jeho ženy, ale o&nbsp;to, aby mohl říkat donekonečna větu:</span></p>
        <p class="chunk" data-nb-ref-number="71" id="chunk71" data-nb-words="4" data-nb-chars="27"><span class="idea" data-nb-ref-number="71" id="idea71" data-nb-words="4" data-nb-chars="27">„Mou ženu maluje Nechleba.“</span></p>
        <p class="chunk" data-nb-ref-number="72" id="chunk72" data-nb-words="38" data-nb-chars="203"><span class="idea" data-nb-ref-number="72" id="idea72" data-nb-words="38" data-nb-chars="203">Aby tu&nbsp;větu mohl říkat u&nbsp;oběda, u&nbsp;večeře, aby ji&nbsp;psal svým příbuzným do&nbsp;Anglie a&nbsp;Spojených států, aby ji&nbsp;pak mohl v&nbsp;čase minulém říkat nad obrazem, aby ta&nbsp;věta vybuchovala na&nbsp;určených místech jako bomba.</span></p>
        <p class="chunk" data-nb-ref-number="73" id="chunk73" data-nb-words="34" data-nb-chars="201"><span class="idea" data-nb-ref-number="73" id="idea73" data-nb-words="34" data-nb-chars="201">A&nbsp;mého tatínka dokonce také napadla podivná myšlenka, že&nbsp;pan generální nemá o&nbsp;kráse své ženy Irmy moc vysoké mínění, jinak by&nbsp;nenabízel tak závratnou částku, a&nbsp;dostal na&nbsp;pana Korálka zase hrozný vztek.</span></p>
        <p class="chunk" data-nb-ref-number="74" id="chunk74" data-nb-words="55" data-nb-chars="295"><span class="idea" data-nb-ref-number="74" id="idea74" data-nb-words="55" data-nb-chars="295">Irmu bude profesor Nechleba&nbsp;– vážený pane generální&nbsp;– malovat z&nbsp;jiných důvodů. Její obraz musí přetrvat věky. Musí být na&nbsp;něm krása a&nbsp;zároveň utrpení ženy žijící s&nbsp;vámi. Paní Irma by&nbsp;měla mít na&nbsp;sobě jasně modré šaty, aby hrály s&nbsp;jejíma modrýma očima, a&nbsp;celý obraz by&nbsp;měl dostat těžký zlatý rám.</span></p>
        <p class="chunk" data-nb-ref-number="75" id="chunk75" data-nb-words="12" data-nb-chars="59"><span class="idea" data-nb-ref-number="75" id="idea75" data-nb-words="12" data-nb-chars="59">Když na&nbsp;tohle tatínek přišel, ulehčilo se&nbsp;mu&nbsp;v&nbsp;duši a&nbsp;řekl:</span></p>
        <p class="chunk" data-nb-ref-number="76" id="chunk76" data-nb-words="6" data-nb-chars="34"><span class="idea" data-nb-ref-number="76" id="idea76" data-nb-words="6" data-nb-chars="34">„Tak já&nbsp;se&nbsp;pana profesora zeptám.“</span></p>
        <p class="chunk" data-nb-ref-number="77" id="chunk77" data-nb-words="93" data-nb-chars="559"><span class="idea" data-nb-ref-number="77" id="idea77" data-nb-words="93" data-nb-chars="559">A&nbsp;hned příští den se&nbsp;vydal můj tatínek za&nbsp;panem Nechlebou. Stoupal po&nbsp;širokých schodech k&nbsp;ateliéru a&nbsp;sám si&nbsp;v&nbsp;duchu maloval, jak bude pro něj svět nádherný, až&nbsp;bude obraz paní Irmy vytvořen. Koneckonců skutečnost, že&nbsp;Korálek je&nbsp;jeho šéf, není také k&nbsp;zahození. Jak vycházel po&nbsp;těch schodech, začala ho&nbsp;trápit jediná myšlenka: zda vůbec dokáže profesor Nechleba krásnou Irmu zachytit. Sice namaloval prezidenty a&nbsp;ministry, ale zpodobit takovou ženu je&nbsp;přece něco jiného. Její měkké vlasy, blankytné oči, plné rty. A&nbsp;jestli to&nbsp;nakonec dokáže, jaký to&nbsp;bude obraz!</span></p>
        <p class="chunk" data-nb-ref-number="78" id="chunk78" data-nb-words="22" data-nb-chars="141"><span class="idea" data-nb-ref-number="78" id="idea78" data-nb-words="22" data-nb-chars="141">Poslední schody tatínek přímo vyběhl a&nbsp;prudce zazvonil, jako by&nbsp;profesor nesměl zmeškat ani minutu. Otevřely se&nbsp;dveře a&nbsp;vykoukl pan Nechleba.</span></p>
        <p class="chunk" data-nb-ref-number="79" id="chunk79" data-nb-words="8" data-nb-chars="47"><span class="idea" data-nb-ref-number="79" id="idea79" data-nb-words="8" data-nb-chars="47">„A, to&nbsp;jste vy, synáčku. Copak tak pospícháte?“</span></p>
        <p class="chunk" data-nb-ref-number="80" id="chunk80" data-nb-words="13" data-nb-chars="102"><span class="idea" data-nb-ref-number="80" id="idea80" data-nb-words="13" data-nb-chars="102">A&nbsp;tatínek, rozkurážený představami o&nbsp;nejkrásnějším obraze pana profesora, věděl, že&nbsp;nemůže vykřiknout:</span></p>
        <p class="chunk" data-nb-ref-number="81" id="chunk81" data-nb-words="4" data-nb-chars="27"><span class="idea" data-nb-ref-number="81" id="idea81" data-nb-words="4" data-nb-chars="27">„Namalujte mi&nbsp;rychle Irmu!“</span></p>
        <p class="chunk" data-nb-ref-number="82" id="chunk82" data-nb-words="3" data-nb-chars="20"><span class="idea" data-nb-ref-number="82" id="idea82" data-nb-words="3" data-nb-chars="20">Jenom takticky řekl:</span></p>
        <p class="chunk" data-nb-ref-number="83" id="chunk83" data-nb-words="7" data-nb-chars="40"><span class="idea" data-nb-ref-number="83" id="idea83" data-nb-words="7" data-nb-chars="40">„Jdu se&nbsp;na&nbsp;vás podívat, pane profesore.“</span></p>
        <p class="chunk" data-nb-ref-number="84" id="chunk84" data-nb-words="6" data-nb-chars="30"><span class="idea" data-nb-ref-number="84" id="idea84" data-nb-words="6" data-nb-chars="30">„Tak pojďte dál a&nbsp;posaďte se.“</span></p>
        <p class="chunk" data-nb-ref-number="85" id="chunk85" data-nb-words="147" data-nb-chars="861"><span class="idea" data-nb-ref-number="85" id="idea85" data-nb-words="147" data-nb-chars="861">Tatínek se&nbsp;usadil a&nbsp;rozhlédl se. Pan profesor tu&nbsp;měl modelem podivného muže s&nbsp;vousy a&nbsp;ten si&nbsp;četl při petrolejové lampě noviny. Profesor pracoval pomalu, před každým tahem štětce okamžik uvažoval. Tatínek ho&nbsp;chvilku sledoval a&nbsp;znovu se&nbsp;rozhlédl po&nbsp;ateliéru. Opět ho&nbsp;zaujaly tváře mužů. kteří jako by&nbsp;se&nbsp;před ním dali jak apošto­lové na&nbsp;orloji na&nbsp;podivný pochod. Jeden se&nbsp;mračil, druhý usmíval, třetí šklebil. Jak se&nbsp;na&nbsp;některého podíval, tak ten vybraný mu&nbsp;hned hleděl do&nbsp;očí. Byla to&nbsp;hra, jaká ho&nbsp;bavila, ale neměla žádného konce. A&nbsp;náhle tatínka zamrazilo v&nbsp;celém těle. Prokristapána, tady není jediný obraz ženy… Pan profesor ženy vůbec nemaluje, generální Korálek to&nbsp;věděl, a&nbsp;proto nabídl takovou sumu. Od&nbsp;té&nbsp;chvíle seděl v&nbsp;tom křesle jako na&nbsp;trní a&nbsp;už neměl takovou radost z&nbsp;okolních obrazů jako dřív. Jak pan profesor skončil, tatínek se&nbsp;ho&nbsp;rovnou zeptal:</span></p>
        <p class="chunk" data-nb-ref-number="86" id="chunk86" data-nb-words="4" data-nb-chars="32"><span class="idea" data-nb-ref-number="86" id="idea86" data-nb-words="4" data-nb-chars="32">„Vy nemalujete ženy, profesore?“</span></p>
        <p class="chunk" data-nb-ref-number="87" id="chunk87" data-nb-words="33" data-nb-chars="169"><span class="idea" data-nb-ref-number="87" id="idea87" data-nb-words="33" data-nb-chars="169">„Víte, panáčku, já&nbsp;nemám ty&nbsp;vaše ženský moc rád. Mně jdou strašně na&nbsp;nervy. Když sedí a&nbsp;já je&nbsp;maluju, tak jsou příšerně užvaněný, a&nbsp;když mlčí, tak zas na&nbsp;nich nic není.“</span></p>
        <p class="chunk" data-nb-ref-number="88" id="chunk88" data-nb-words="6" data-nb-chars="40"><span class="idea" data-nb-ref-number="88" id="idea88" data-nb-words="6" data-nb-chars="40">„A&nbsp;vůbec je&nbsp;nemalujete, pane profesore?“</span></p>
        <p class="chunk" data-nb-ref-number="89" id="chunk89" data-nb-words="12" data-nb-chars="67"><span class="idea" data-nb-ref-number="89" id="idea89" data-nb-words="12" data-nb-chars="67">„Ale ano. Tak jednou do&nbsp;roka. Nejraději mám ze&nbsp;všech žen Lukrécii.“</span></p>
        <p class="chunk" data-nb-ref-number="90" id="chunk90" data-nb-words="77" data-nb-chars="431"><span class="idea" data-nb-ref-number="90" id="idea90" data-nb-words="77" data-nb-chars="431">Tatínek si&nbsp;oddychl, byla tu&nbsp;tedy naděje. Rozlilo se&nbsp;mu&nbsp;v&nbsp;duši zase blaho. Jedna za&nbsp;rok. Irma. Ale svou obchodnickou duší pochopil, že&nbsp;s&nbsp;tím nemůže hned vylézt, jak si&nbsp;představoval, musí na&nbsp;tom trpělivě pracovat jako sadař na&nbsp;záhoně. A&nbsp;bude to&nbsp;možná těžké, těžší než prodat deset ledniček. Nejdřív musí poznat tu&nbsp;Lukrécii, aby ji&nbsp;porovnal s&nbsp;Irmou. Ale zatím nevěděl o&nbsp;Lukrécii zhola nic, styděl se&nbsp;na&nbsp;ni&nbsp;zeptat, a&nbsp;tak se&nbsp;odporoučel.</span></p>
        <p class="chunk" data-nb-ref-number="91" id="chunk91" data-nb-words="30" data-nb-chars="177"><span class="idea" data-nb-ref-number="91" id="idea91" data-nb-words="30" data-nb-chars="177">„Přijďte zas, Poppříčku,“ zval ho&nbsp;pan profesor už&nbsp;zdrobnělým jménem, tatínek se&nbsp;mu&nbsp;zamlouval, nechtěl od&nbsp;něho obrazy ani peníze na&nbsp;dobročinné účely a&nbsp;bylo mu&nbsp;s&nbsp;ním zřejmě dobře.</span></p>
        <p class="chunk" data-nb-ref-number="92" id="chunk92" data-nb-words="38" data-nb-chars="247"><span class="idea" data-nb-ref-number="92" id="idea92" data-nb-words="38" data-nb-chars="247">Ke&nbsp;svému překvapení i&nbsp;potěšení tatínek zjistil, že&nbsp;urozená dáma Lukrécia si&nbsp;svůj konec uspíšila dýkou vraženou do&nbsp;srdce. Tento fakt, že&nbsp;Lukrécia nemůže už&nbsp;soupeřit s&nbsp;paní Irmou, ho&nbsp;uspokojil natolik, že&nbsp;panu generálnímu řediteli Korálkovi oznámil:</span></p>
        <p class="chunk" data-nb-ref-number="93" id="chunk93" data-nb-words="6" data-nb-chars="30"><span class="idea" data-nb-ref-number="93" id="idea93" data-nb-words="6" data-nb-chars="30">„Půjde to, bude to&nbsp;chtít čas.“</span></p>
        <p class="chunk" data-nb-ref-number="94" id="chunk94" data-nb-words="90" data-nb-chars="536"><span class="idea" data-nb-ref-number="94" id="idea94" data-nb-words="90" data-nb-chars="536">Po&nbsp;těchto větách si&nbsp;žil můj tatínek u&nbsp;firmy Elektrolux jako baron. Neustále byl zván k&nbsp;panu generálnímu na&nbsp;brazilskou kávu a&nbsp;naše rodina včetně maminky dostávala pozvání na&nbsp;různé bankety. Událost s&nbsp;kuřetem se&nbsp;rychle zapomněla a&nbsp;paní Irma se&nbsp;na&nbsp;tatínka usmívala v&nbsp;jednom kuse. Korálkovi dokonce pozvali tatínka a&nbsp;maminku do&nbsp;své vily na&nbsp;Ořechovce, a&nbsp;když si&nbsp;tatínek prohlížel v&nbsp;akváriu pruhované skaláry a&nbsp;pan Korálek se&nbsp;někde jinde naší maminky zdvořile vyptával na&nbsp;nás, dětičky, přistoupila paní Irma k&nbsp;tatínkovi a&nbsp;velice tiše mu&nbsp;řekla:</span></p>
        <p class="chunk" data-nb-ref-number="95" id="chunk95" data-nb-words="12" data-nb-chars="68"><span class="idea" data-nb-ref-number="95" id="idea95" data-nb-words="12" data-nb-chars="68">„Až mě&nbsp;pan profesor Nechleba namaluje, tak to&nbsp;oslavíme. Jen my&nbsp;dva.“</span></p>
        <p class="chunk" data-nb-ref-number="96" id="chunk96" data-nb-words="138" data-nb-chars="833"><span class="idea" data-nb-ref-number="96" id="idea96" data-nb-words="138" data-nb-chars="833">To&nbsp;vlilo mému tatínkovi do&nbsp;žil energii, která málem přivedla naši rodinu na&nbsp;mizinu. Místo aby prodával vysavače a&nbsp;živil tak maminku, tři kluky a&nbsp;americký automobil buick, co&nbsp;byl už&nbsp;zase v&nbsp;provozu, chodil za&nbsp;panem profesorem Nechlebou, seděl s&nbsp;ním a&nbsp;pozoroval ho&nbsp;celé hodiny při práci. Můj tatínek, jenž před časem neměl ještě ani tušení o&nbsp;existenci nějaké olejomalby a&nbsp;živého malíře, začínal teoreticky ovládat různé druhy malířské techniky a&nbsp;pan profesor ho&nbsp;seznámil s&nbsp;celou plejádou současných slavných malířů. Znal počet obrazů pana profesora, pamatoval si, co&nbsp;má&nbsp;který namalovaný člověk na&nbsp;sobě a&nbsp;jak se&nbsp;tváří. Věděl, že&nbsp;pan profesor namaloval redaktora Boučka v&nbsp;roce 1909 a&nbsp;herce Eduarda Vojana o&nbsp;dva roky později. Začal také rozumět perským kobercům, a&nbsp;když pan profesor nemohl, krmil za&nbsp;něho dogu Heliose, psa Sama a&nbsp;papoušky.</span></p>
        <p class="chunk" data-nb-ref-number="97" id="chunk97" data-nb-words="20" data-nb-chars="122"><span class="idea" data-nb-ref-number="97" id="idea97" data-nb-words="20" data-nb-chars="122">Naši maminku, která dobře věděla, že&nbsp;to&nbsp;všechno se&nbsp;děje kvůli paní Irmě, však přešla trpělivost a&nbsp;řekla důrazně tatínkovi:</span></p>
        <p class="chunk" data-nb-ref-number="98" id="chunk98" data-nb-words="19" data-nb-chars="97"><span class="idea" data-nb-ref-number="98" id="idea98" data-nb-words="19" data-nb-chars="97">„Už moc dlouho trvá ten tvůj zájem o&nbsp;umění. Do&nbsp;něčeho se&nbsp;řítíš. Děti pomalu nebudou mít co&nbsp;jíst.“</span></p>
        <p class="chunk" data-nb-ref-number="99" id="chunk99" data-nb-words="51" data-nb-chars="304"><span class="idea" data-nb-ref-number="99" id="idea99" data-nb-words="51" data-nb-chars="304">Jenže neuměl povolit. Kdepak. Už&nbsp;stál vlastně před cílem, chystal se&nbsp;panu profesorovi říci to&nbsp;nejdůležitější. A&nbsp;jednoho zimního dne, kdy byla Praha jak z&nbsp;cukrové vaty, nad Hradčany se&nbsp;usmívalo slunce a&nbsp;pan profesor měl náramnou náladu a&nbsp;pořád si&nbsp;cucal malíček, to&nbsp;dělal tuze rád, můj tatínek se&nbsp;odhodlal:</span></p>
        <p class="chunk" data-nb-ref-number="100" id="chunk100" data-nb-words="24" data-nb-chars="140"><span class="idea" data-nb-ref-number="100" id="idea100" data-nb-words="24" data-nb-chars="140">„Pane profesore, už&nbsp;vám chci dlouho říci, že&nbsp;vím o&nbsp;nejkrásnější ženě v&nbsp;Praze. Mohl byste ji&nbsp;namalovat. Mně byste tím udělal velikou radost.“</span></p>
        <p class="chunk" data-nb-ref-number="101" id="chunk101" data-nb-words="7" data-nb-chars="36"><span class="idea" data-nb-ref-number="101" id="idea101" data-nb-words="7" data-nb-chars="36">V&nbsp;tu ránu se&nbsp;pan profesor zakabonil:</span></p>
        <p class="chunk" data-nb-ref-number="102" id="chunk102" data-nb-words="2" data-nb-chars="15"><span class="idea" data-nb-ref-number="102" id="idea102" data-nb-words="2" data-nb-chars="15">„Nemám náladu.“</span></p>
        <p class="chunk" data-nb-ref-number="103" id="chunk103" data-nb-words="10" data-nb-chars="65"><span class="idea" data-nb-ref-number="103" id="idea103" data-nb-words="10" data-nb-chars="65">Ale když uviděl tatínka, jak zesmutněl, dodal: „Až snad později.“</span></p>
        <p class="chunk" data-nb-ref-number="104" id="chunk104" data-nb-words="3" data-nb-chars="10"><span class="idea" data-nb-ref-number="104" id="idea104" data-nb-words="3" data-nb-chars="10">A&nbsp;bylo to.</span></p>
        <p class="chunk" data-nb-ref-number="105" id="chunk105" data-nb-words="83" data-nb-chars="479"><span class="idea" data-nb-ref-number="105" id="idea105" data-nb-words="83" data-nb-chars="479">Pan profesor v&nbsp;té době maloval svou Lukrécii. Ženu s&nbsp;černými vlasy a&nbsp;bledou tváří, ženu, která nemohla mluvit a&nbsp;nedokázala se&nbsp;bránit, když si&nbsp;ji&nbsp;pan profesor tvárnil dle svých představ. Byla krásná, ale ta&nbsp;krása byla nelidská a&nbsp;tatínek to&nbsp;věděl, ale neodvažoval se&nbsp;to&nbsp;panu profesorovi říci, protože pan profesor Lukrécii miloval snad právě proto, že&nbsp;byla mrtvá, ale byla to&nbsp;určitě jiná láska, než jakou cítil můj tatínek k&nbsp;naší mamince, anebo láska, s&nbsp;jakou vzhlížel k&nbsp;paní Irmě.</span></p>
        <p class="chunk" data-nb-ref-number="106" id="chunk106" data-nb-words="23" data-nb-chars="134"><span class="idea" data-nb-ref-number="106" id="idea106" data-nb-words="23" data-nb-chars="134">Minula zima, jaro a&nbsp;můj tatínek nepokročil dál. Ale jako rybář a&nbsp;obchodník uměl čekat. Na&nbsp;začátku léta řekl pan profesor slibnou větu:</span></p>
        <p class="chunk" data-nb-ref-number="107" id="chunk107" data-nb-words="10" data-nb-chars="61"><span class="idea" data-nb-ref-number="107" id="idea107" data-nb-words="10" data-nb-chars="61">„Já se, Poppříčku, na&nbsp;tu&nbsp;vaši nejkrásnější ženu asi podívám.“</span></p>
        <p class="chunk" data-nb-ref-number="108" id="chunk108" data-nb-words="24" data-nb-chars="147"><span class="idea" data-nb-ref-number="108" id="idea108" data-nb-words="24" data-nb-chars="147">„Brzy, pane profesore?“ zajásal tatínek, jenž byl už&nbsp;finančně na&nbsp;mizině a&nbsp;v&nbsp;posuzování obrazů, perských koberců, psů a&nbsp;papoušků na&nbsp;konci svých sil.</span></p>
        <p class="chunk" data-nb-ref-number="109" id="chunk109" data-nb-words="61" data-nb-chars="404"><span class="idea" data-nb-ref-number="109" id="idea109" data-nb-words="61" data-nb-chars="404">„Zanedlouho, až&nbsp;dodělám…,“ a&nbsp;ukázal zbožně na&nbsp;bůhvíkolikátou verzi Lukrécie, jež si&nbsp;tentokrát pro změnu vrážela ozdobnou dýku do&nbsp;prsou z&nbsp;pravé strany. Můj tatínek už&nbsp;Lukrécii za&nbsp;ten rok nenáviděl. Ale v&nbsp;ten okamžik jí&nbsp;všechno odpustil, protože vítězství měl nablízku. Pan profesor spatří Irmu a&nbsp;Lukrécie zemře nadobro. Netrpělivému panu generálnímu řediteli Korálkoví, jemuž už&nbsp;rok pln zoufalství tvrdil:</span></p>
        <p class="chunk" data-nb-ref-number="110" id="chunk110" data-nb-words="9" data-nb-chars="65"><span class="idea" data-nb-ref-number="110" id="idea110" data-nb-words="9" data-nb-chars="65">„Bude to. Věřte tomu, pane generální,“ tentokrát vítězně oznámil:</span></p>
        <p class="chunk" data-nb-ref-number="111" id="chunk111" data-nb-words="16" data-nb-chars="91"><span class="idea" data-nb-ref-number="111" id="idea111" data-nb-words="16" data-nb-chars="91">„Pan profesor se&nbsp;na&nbsp;paní Irmu brzy podívá. On&nbsp;si&nbsp;každého nejdřív prohlídne, než ho&nbsp;maluje.“</span></p>
        <p class="chunk" data-nb-ref-number="112" id="chunk112" data-nb-words="11" data-nb-chars="61"><span class="idea" data-nb-ref-number="112" id="idea112" data-nb-words="11" data-nb-chars="61">Pan generální nadšeně přikývl a&nbsp;pozval ho&nbsp;do&nbsp;Alcronu na&nbsp;oběd.</span></p>
        <p class="chunk" data-nb-ref-number="113" id="chunk113" data-nb-words="47" data-nb-chars="281"><span class="idea" data-nb-ref-number="113" id="idea113" data-nb-words="47" data-nb-chars="281">A&nbsp;můj tatínek kul železo, dokud bylo žhavé. Zasvětil do&nbsp;svého plánu naši ubohou maminku a&nbsp;slíbil jí, že&nbsp;brzy všechno skončí. Jenom ještě pozveme pana profesora Nechlebu do&nbsp;přírody, kam on&nbsp;se&nbsp;snad nikdy nedostane. Vezmeme ho&nbsp;na&nbsp;ryby k&nbsp;Rozvědčíku. Maminka upeče maso, koláče, buchty.</span></p>
        <p class="chunk" data-nb-ref-number="114" id="chunk114" data-nb-words="5" data-nb-chars="40"><span class="idea" data-nb-ref-number="114" id="idea114" data-nb-words="5" data-nb-chars="40">Pan profesor Nechleba nadšeně souhlasil.</span></p>
        <p class="chunk" data-nb-ref-number="115" id="chunk115" data-nb-words="85" data-nb-chars="536"><span class="idea" data-nb-ref-number="115" id="idea115" data-nb-words="85" data-nb-chars="536">Vyjeli jsme naším buickem s&nbsp;Tondou Valentou. Zatímco jsme bydleli v&nbsp;zájezdní restauraci U&nbsp;Rozvědčíka, tatínek se&nbsp;utábořil s&nbsp;panem profesorem ve&nbsp;stanu přímo u&nbsp;řeky Berounky. Tenkrát ještě tekla krásná, čistá řeka plná ryb, byl červen a&nbsp;pod proudy kvetla snad nejkrásnější louka, kterou znám. Pan profesor, jenž viděl Londýn, Paříž, Amsterodam, nejvzácnější galerie celého světa, se&nbsp;nikdy nedostal do&nbsp;přírody, a&nbsp;tak byl nad tou Klabalovou loukou u&nbsp;vytržení. Poskakoval po&nbsp;bobku jak malé dítě, pozoroval koníky a&nbsp;broučky a&nbsp;kytičky a&nbsp;volal:</span></p>
        <p class="chunk" data-nb-ref-number="116" id="chunk116" data-nb-words="12" data-nb-chars="69"><span class="idea" data-nb-ref-number="116" id="idea116" data-nb-words="12" data-nb-chars="69">„Jé, Poppříčku, to&nbsp;je&nbsp;zázrak, ta&nbsp;krása, příroda vypadá jak samý kýč.“</span></p>
        <p class="chunk" data-nb-ref-number="117" id="chunk117" data-nb-words="45" data-nb-chars="248"><span class="idea" data-nb-ref-number="117" id="idea117" data-nb-words="45" data-nb-chars="248">A&nbsp;tatínek horlivě kýval a&nbsp;richtoval pruty a&nbsp;v&nbsp;duchu se&nbsp;modlil, aby se&nbsp;zatáhla v&nbsp;noci obloha, poněvadž jak bude nebe zbavené hvězd a&nbsp;měsíce, budou žrát ryby jako divé a&nbsp;nadšení pana profesora bude stoupat a&nbsp;stoupat a&nbsp;stoupat a&nbsp;vyvrcholí zítra větou:</span></p>
        <p class="chunk" data-nb-ref-number="118" id="chunk118" data-nb-words="5" data-nb-chars="26"><span class="idea" data-nb-ref-number="118" id="idea118" data-nb-words="5" data-nb-chars="26">„Tak mi&nbsp;tu&nbsp;dámu přiveďte.“</span></p>
        <p class="chunk" data-nb-ref-number="119" id="chunk119" data-nb-words="43" data-nb-chars="253"><span class="idea" data-nb-ref-number="119" id="idea119" data-nb-words="43" data-nb-chars="253">Můj tatínek udělal to, co&nbsp;nikdy předtím a&nbsp;co je&nbsp;proti rybářským předpisům. U&nbsp;svých známých rybářů si&nbsp;vypůjčil na&nbsp;dvacet prutů a&nbsp;zapíchal je&nbsp;podle celého břehu, na&nbsp;špičku každého prutu zavěsil jak na&nbsp;vánoční stromek rolničky, aby cinkaly, až&nbsp;ryba zabere.</span></p>
        <p class="chunk" data-nb-ref-number="120" id="chunk120" data-nb-words="56" data-nb-chars="358"><span class="idea" data-nb-ref-number="120" id="idea120" data-nb-words="56" data-nb-chars="358">Pana profesora usadil na&nbsp;zdobený polštářek před stan a&nbsp;maminka mu&nbsp;přinesla dršťkovou polévku, telecí ledvinu, ohřátou šunku, buchty, koláče, pivo. Pan profesor naší mamince políbil ruku a&nbsp;až po&nbsp;třiceti letech tatínkovi prozradil, že&nbsp;se&nbsp;mu&nbsp;naše maminka tak líbila, že&nbsp;chtěl požádat tatínka, aby ji&nbsp;směl namalovat, ale nenašel odvahu, aby to&nbsp;tatínkovi oznámil.</span></p>
        <p class="chunk" data-nb-ref-number="121" id="chunk121" data-nb-words="56" data-nb-chars="321"><span class="idea" data-nb-ref-number="121" id="idea121" data-nb-words="56" data-nb-chars="321">Pak nadešel večer, jaký dobří rybáři milují. Vlahý, teploučký, dá&nbsp;se&nbsp;skoro krájet a&nbsp;dávat do&nbsp;turistického batohu. A&nbsp;židovský bůh na&nbsp;nebesích tatínka také vyslyšel, u&nbsp;řeky ležela tma tmoucí a&nbsp;v&nbsp;ní seděl pan profesor na&nbsp;polštářku a&nbsp;pln blaženosti si&nbsp;cucal prst. A&nbsp;najednou v&nbsp;tom božském tichu cink! cink! Pan profesor řekl:</span></p>
        <p class="chunk" data-nb-ref-number="122" id="chunk122" data-nb-words="3" data-nb-chars="25"><span class="idea" data-nb-ref-number="122" id="idea122" data-nb-words="3" data-nb-chars="25">„Poppříčku, někdo zvoní!“</span></p>
        <p class="chunk" data-nb-ref-number="123" id="chunk123" data-nb-words="8" data-nb-chars="58"><span class="idea" data-nb-ref-number="123" id="idea123" data-nb-words="8" data-nb-chars="58">„Já nic neslyším, pane profesore,“ dělal hloupého tatínek.</span></p>
        <p class="chunk" data-nb-ref-number="124" id="chunk124" data-nb-words="8" data-nb-chars="44"><span class="idea" data-nb-ref-number="124" id="idea124" data-nb-words="8" data-nb-chars="44">„Co mně budete povídat?! Mám uši jako sova.“</span></p>
        <p class="chunk" data-nb-ref-number="125" id="chunk125" data-nb-words="5" data-nb-chars="33"><span class="idea" data-nb-ref-number="125" id="idea125" data-nb-words="5" data-nb-chars="33">„Máte pravdu. Tak rychle pojďte.“</span></p>
        <p class="chunk" data-nb-ref-number="126" id="chunk126" data-nb-words="123" data-nb-chars="737"><span class="idea" data-nb-ref-number="126" id="idea126" data-nb-words="123" data-nb-chars="737">A&nbsp;můj tatínek ho&nbsp;vedl rovnou k&nbsp;prutu houpajícímu se&nbsp;a&nbsp;vyzvánějícímu nad vodou. Pan profesor vzal prut, táhl a&nbsp;vytáhl zmítající se&nbsp;bojovnou parmu dlouhou jako loket. Hořela stříbrem v&nbsp;trávě, jako by&nbsp;spadl dolů z&nbsp;oblohy sám měsíc. Pan profesor, jenž nikdy nepřemohl živého tvora, ucítil v&nbsp;sobě žár a&nbsp;vzrušení dávných lovících předků a&nbsp;propadl tomu. A&nbsp;tatínkovi tu&nbsp;noc přišli na&nbsp;pomoc snad všichni jeho přátelé z&nbsp;řeky: svalovité parmy, hadovití úhoři, chytří tloušti připlouvali k&nbsp;jeho vypůjčeným prutům, tahali za&nbsp;žížaly a&nbsp;nastražené rybičky a&nbsp;zvonili na&nbsp;rolničky jak o&nbsp;Božím těle. Pan profesor běhal při tomhle koncertě kolem břehu a&nbsp;tatínek ho&nbsp;obsluhoval jako na&nbsp;pouti ve&nbsp;střelnici, navlékal mu&nbsp;návnady, sundával ryby a&nbsp;oba byli šťastni.</span></p>
        <p class="chunk" data-nb-ref-number="127" id="chunk127" data-nb-words="23" data-nb-chars="140"><span class="idea" data-nb-ref-number="127" id="idea127" data-nb-words="23" data-nb-chars="140">Ráno naše maminka, pan profesor se&nbsp;na&nbsp;ni&nbsp;zas tak hezky usmíval, přinesla opět dršťkovou polévku, ohřátou šunku, buchty, koláče a&nbsp;černé kafe.</span></p>
        <p class="chunk" data-nb-ref-number="128" id="chunk128" data-nb-words="14" data-nb-chars="83"><span class="idea" data-nb-ref-number="128" id="idea128" data-nb-words="14" data-nb-chars="83">A&nbsp;po této čarovné noci musela nutně přijít v&nbsp;pondělí očekávaná věta pana profesora:</span></p>
        <p class="chunk" data-nb-ref-number="129" id="chunk129" data-nb-words="6" data-nb-chars="33"><span class="idea" data-nb-ref-number="129" id="idea129" data-nb-words="6" data-nb-chars="33">„Tak mi&nbsp;tu&nbsp;dámu přiveďte ukázat.“</span></p>
        <p class="chunk" data-nb-ref-number="130" id="chunk130" data-nb-words="79" data-nb-chars="440"><span class="idea" data-nb-ref-number="130" id="idea130" data-nb-words="79" data-nb-chars="440">Můj tatínek se&nbsp;choval jak nepříčetný. Okamžitě si&nbsp;vzal taxi, jel k&nbsp;panu generálnímu řediteli, přikázal mu, ať&nbsp;si&nbsp;paní Irma vezme ty&nbsp;modré šaty, generální ředitel jel v&nbsp;americkém voze na&nbsp;Ořechovku pro paní Irmu, ta&nbsp;se&nbsp;hodinu oblékala a&nbsp;potom se&nbsp;jela dát učesat k&nbsp;mistrovi republiky kadeřníku Pohlovi. V&nbsp;té době tatínek jel domů, vzal si&nbsp;svůj nejlepší oblek z&nbsp;anglické látky a&nbsp;také on&nbsp;se&nbsp;jel dát učesat k&nbsp;svému holiči Weberovi do&nbsp;pasáže Alfa.</span></p>
        <p class="chunk" data-nb-ref-number="131" id="chunk131" data-nb-words="4" data-nb-chars="24"><span class="idea" data-nb-ref-number="131" id="idea131" data-nb-words="4" data-nb-chars="24">Prožíval svůj velký den.</span></p>
        <p class="chunk" data-nb-ref-number="132" id="chunk132" data-nb-words="45" data-nb-chars="263"><span class="idea" data-nb-ref-number="132" id="idea132" data-nb-words="45" data-nb-chars="263">Ve&nbsp;dvě hodiny odpoledne stál před slavnou firmou Elektrolux americký vůz pana generálního a&nbsp;před ním můj tatínek se&nbsp;vzhledem a&nbsp;výrazem anglického diplomata a&nbsp;paní Irma. Paní Irma měla na&nbsp;sobě blankytně modré šaty a&nbsp;hadí botičky. Můj tatínek na&nbsp;ní&nbsp;mohl oči nechat.</span></p>
        <p class="chunk" data-nb-ref-number="133" id="chunk133" data-nb-words="20" data-nb-chars="119"><span class="idea" data-nb-ref-number="133" id="idea133" data-nb-words="20" data-nb-chars="119">Šofér otevřel zadní dvířka a&nbsp;pan generální ředitel Korálek se&nbsp;s&nbsp;nimi loučil, jako by&nbsp;spolu odjížděli na&nbsp;svatební cestu.</span></p>
        <p class="chunk" data-nb-ref-number="134" id="chunk134" data-nb-words="13" data-nb-chars="64"><span class="idea" data-nb-ref-number="134" id="idea134" data-nb-words="13" data-nb-chars="64">Po&nbsp;cestě snažil se&nbsp;vzít tatínek paní Irmu za&nbsp;ruku, ale ta&nbsp;řekla:</span></p>
        <p class="chunk" data-nb-ref-number="135" id="chunk135" data-nb-words="4" data-nb-chars="21"><span class="idea" data-nb-ref-number="135" id="idea135" data-nb-words="4" data-nb-chars="21">„Až potom, můj milý.“</span></p>
        <p class="chunk" data-nb-ref-number="136" id="chunk136" data-nb-words="50" data-nb-chars="314"><span class="idea" data-nb-ref-number="136" id="idea136" data-nb-words="50" data-nb-chars="314">Vystoupili a&nbsp;kráčeli po&nbsp;schodech vzhůru k&nbsp;ateliéru pana profesora. Paní Irma šla pomalu, bledá, tatínek ji&nbsp;úsměvy povzbuzoval. U&nbsp;dveří ateliéru zazvonil, dlouho nikdo nepřicházel. Zazvonil znovu a&nbsp;objevil se&nbsp;pan profesor. Jak spatřil tatínka, zas si&nbsp;vzpomněl na&nbsp;tu&nbsp;krásnou louku a&nbsp;na tu&nbsp;kouzelnou noc a&nbsp;zašveholil:</span></p>
        <p class="chunk" data-nb-ref-number="137" id="chunk137" data-nb-words="4" data-nb-chars="24"><span class="idea" data-nb-ref-number="137" id="idea137" data-nb-words="4" data-nb-chars="24">„To jste vy, Poppříčku?“</span></p>
        <p class="chunk" data-nb-ref-number="138" id="chunk138" data-nb-words="16" data-nb-chars="80"><span class="idea" data-nb-ref-number="138" id="idea138" data-nb-words="16" data-nb-chars="80">A&nbsp;pak spatřil paní Irmu a&nbsp;připamatoval si&nbsp;svůj slib. „A&nbsp;tady mi&nbsp;vedete tu&nbsp;dámu.“</span></p>
        <p class="chunk" data-nb-ref-number="139" id="chunk139" data-nb-words="34" data-nb-chars="203"><span class="idea" data-nb-ref-number="139" id="idea139" data-nb-words="34" data-nb-chars="203">Tatínek čekal, že&nbsp;je&nbsp;pan profesor pozve dál, ale nic takového se&nbsp;nestalo. Pan profesor jenom koukal a&nbsp;koukal, prohlížel si&nbsp;její obličej, vypadalo to, jako by&nbsp;nevěřil svým očím. A&nbsp;najednou skoro zašeptal:</span></p>
        <p class="chunk" data-nb-ref-number="140" id="chunk140" data-nb-words="13" data-nb-chars="64"><span class="idea" data-nb-ref-number="140" id="idea140" data-nb-words="13" data-nb-chars="64">„Paní, otočte se. Já&nbsp;se&nbsp;na&nbsp;vás podívám ještě z&nbsp;tý druhý strany.“</span></p>
        <p class="chunk" data-nb-ref-number="141" id="chunk141" data-nb-words="40" data-nb-chars="262"><span class="idea" data-nb-ref-number="141" id="idea141" data-nb-words="40" data-nb-chars="262">Otočila se&nbsp;a&nbsp;bylo krásně vidět její oblý zadeček, vypínající se&nbsp;na&nbsp;plnoštíhlých nohou nad hadími botičkami s&nbsp;vysokými podpatky. S&nbsp;krásným účesem ze&nbsp;samých ruliček připomínala pestrého motýlka, který se&nbsp;chystá v&nbsp;temném schodišti nudné akademie vzlétnout a&nbsp;uletět.</span></p>
        <p class="chunk" data-nb-ref-number="142" id="chunk142" data-nb-words="15" data-nb-chars="86"><span class="idea" data-nb-ref-number="142" id="idea142" data-nb-words="15" data-nb-chars="86">A&nbsp;pak se&nbsp;ozvalo něco, co&nbsp;vybuchlo jako bomba a&nbsp;co připomínalo výkřik vzdorného dítěte:</span></p>
        <p class="chunk" data-nb-ref-number="143" id="chunk143" data-nb-words="11" data-nb-chars="65"><span class="idea" data-nb-ref-number="143" id="idea143" data-nb-words="11" data-nb-chars="65">„Takovouhle paničku já&nbsp;malovat nebudu! Za&nbsp;žádný peníze! Ne&nbsp;a&nbsp;ne!“</span></p>
        <p class="chunk" data-nb-ref-number="144" id="chunk144" data-nb-words="20" data-nb-chars="127"><span class="idea" data-nb-ref-number="144" id="idea144" data-nb-words="20" data-nb-chars="127">Můj tatínek podpíral plačící paní Irmu při sestupu po&nbsp;celém schodišti až&nbsp;k&nbsp;americkému automobilu značky Ford před stánek umění.</span></p>
        <p class="chunk" data-nb-ref-number="145" id="chunk145" data-nb-words="205" data-nb-chars="1233"><span class="idea" data-nb-ref-number="145" id="idea145" data-nb-words="205" data-nb-chars="1233">Ve&nbsp;voze se&nbsp;splnil tatínkovi jeho vytoužený sen. Měl paní Irmu v&nbsp;náručí. Ale byl to&nbsp;sen převrácený, než jak si&nbsp;ho&nbsp;představoval. Ona usedavě plakala, on&nbsp;ji&nbsp;utěšoval. Cítil její poddajná ňadra na&nbsp;své hrudi, dotýkal se&nbsp;jejích jemných vlasů, hladil jí&nbsp;ramena, slzy mu&nbsp;stékaly po&nbsp;rukou. Ale bylo to&nbsp;poprvé a&nbsp;naposledy, kdy ji&nbsp;takhle držel. Protože jak se&nbsp;vzpamatovala, nechtěla už&nbsp;mého milého tatínka vidět a&nbsp;vzpomněla si, jak jedl to&nbsp;kuře rukama. Všude vykládala, že&nbsp;ji&nbsp;to&nbsp;všechno nepřekvapilo, protože dávno měla o&nbsp;duševní úrovni mého tatínka svou představu a&nbsp;stejně tak ji&nbsp;má&nbsp;i&nbsp;ten vzácný pan profesor Nechleba, který prý mého tatínka nesnáší, a&nbsp;proto ji&nbsp;nepřijal. O&nbsp;tom, co&nbsp;dělal pan generální ředitel Korálek, bych nejraději pomlčel. Chtěl tatínka zastřelit, neboť už&nbsp;před časem všem příbuzným a&nbsp;známým v&nbsp;Evropě i&nbsp;ve Spojených státech oznámil, že&nbsp;pan profesor Nechleba maluje jeho ženu. Prostě mezi naší rodinou a&nbsp;rodinou generálního ředitele Korálka vypukl stav zvaný ve&nbsp;vojenské terminologii válka a&nbsp;tatínka před vyhazovem zachránilo, že&nbsp;byl v&nbsp;uplynulém roce světovým šampiónem. Můj tatínek se&nbsp;nešťastnou láskou k&nbsp;paní Irmě dlouho trápil, ale snad ho&nbsp;v&nbsp;tom bolu utěšovala skutečnost, že&nbsp;ji&nbsp;alespoň jedinkrát v&nbsp;životě držel v&nbsp;náručí.</span></p>
        <p class="chunk" data-nb-ref-number="146" id="chunk146" data-nb-words="48" data-nb-chars="293"><span class="idea" data-nb-ref-number="146" id="idea146" data-nb-words="48" data-nb-chars="293">Spokojenou bytostí byla naše maminka. Došlo na&nbsp;její slova, že&nbsp;tatínek nemůže dobýt Mount Everest. A&nbsp;naše spíž se&nbsp;opět plnila a&nbsp;začalo se&nbsp;nám dařit dobře. Můj tatínek nechal obrazů, perských koberců, psů a&nbsp;papoušků a&nbsp;věnoval se&nbsp;své branži, kterou bezvadně ovládal: vysavačům prachu a&nbsp;ledničkám.</span></p>
        <p class="chunk" data-nb-ref-number="147" id="chunk147" data-nb-words="74" data-nb-chars="418"><span class="idea" data-nb-ref-number="147" id="idea147" data-nb-words="74" data-nb-chars="418">A&nbsp;druhým spokojeným byl pan profesor Nechleba. Maloval si&nbsp;zase svou Lukrécii. Jednou, o&nbsp;pár let později, za&nbsp;ním tatínek přišel, řekl mu, jak je&nbsp;krásná, a&nbsp;rozradostněný pan profesor mu&nbsp;ji&nbsp;dal. Strhl nám ji&nbsp;za&nbsp;války ze&nbsp;zdi opilý esesák s&nbsp;modrýma očima a&nbsp;světlými vlasy, rozřízl ji&nbsp;dýkou, a&nbsp;tím ji&nbsp;vlastně podruhé usmrtil. Tatínek měl tenkrát slzy v&nbsp;očích, protože na&nbsp;paní Irmu už&nbsp;dávno zapomněl a&nbsp;Lukrécii tajně miloval.</span></p>
        <p class="chunk" data-nb-ref-number="148" id="chunk148" data-nb-words="25" data-nb-chars="151"><span class="idea" data-nb-ref-number="148" id="idea148" data-nb-words="25" data-nb-chars="151"><em><a href="#footnote-27518-2-backlink">2</a> Atlas = druh hedvábné tkaniny s&nbsp;lesklým lícem a&nbsp;matným rubem, příp. oboustranně lesklé; šantung = režná hedvábná tkanina v&nbsp;plátnové vazbě. Pozn. red.</em></span></p>
        <p class="chunk" data-nb-ref-number="149" id="chunk149" data-nb-words="13" data-nb-chars="73"><span class="idea" data-nb-ref-number="149" id="idea149" data-nb-words="13" data-nb-chars="73"><em><a href="#footnote-27518-3-backlink">3</a> Měkká látka z&nbsp;hrubé mykané příze, často s&nbsp;barevnými uzlíčky. Pozn. red.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>