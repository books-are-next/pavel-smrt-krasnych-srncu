<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Otázka hmyzu vyřešena">
    <meta name="apple-mobile-web-app-capable" content="yes">
    <title>Otázka hmyzu vyřešena</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ota Pavel: Smrt krásných srnců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Smrt krásných srnců">
    <meta property="og:title" content="Smrt krásných srnců">
    <meta property="og:type" content="book">
    <meta property="og:book:author" content="Ota Pavel">
    <meta property="twitter:title" content="Ota Pavel: Smrt krásných srnců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./smrt_krasnych_srncu_010.html">
    <link rel="next" href="./smrt_krasnych_srncu_012.html">
    <meta name="nb-order" content="8">
    <link rel="self" href="smrt_krasnych_srncu_011.html">
    <meta name="nb-identifier" content="pavel-smrt-krasnych-srncu-381d134">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3570" data-nb-chars="21350">
    <nav role="doc-toc">
      <ul class="plain section">
        <li><a href="smrt_krasnych_srncu_006.html">Nejdražší ve střední Evropě</a></li>
        <li><a href="smrt_krasnych_srncu_007.html">Ve službách Švédska</a></li>
        <li><a href="smrt_krasnych_srncu_008.html">Smrt krásných srnců</a></li>
        <li><a href="smrt_krasnych_srncu_009.html">Kapři pro wehrmacht</a></li>
        <li><a href="smrt_krasnych_srncu_010.html">Jak jsme se střetli s Vlky</a></li>
        <li><a href="smrt_krasnych_srncu_011.html">Otázka hmyzu vyřešena</a></li>
        <li><a href="smrt_krasnych_srncu_012.html">Prase nebude!</a></li>
        <li><a href="smrt_krasnych_srncu_013.html">Králíci s moudrýma očima</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="21"><span class="idea" data-nb-ref-number="1" id="idea1" data-nb-words="3" data-nb-chars="21">Otázka hmyzu vyřešena</span></h1>
        <section>
          <p class="chunk" data-nb-ref-number="2" data-nb-words="58" data-nb-chars="318"><span class="idea" data-nb-ref-number="2" id="idea2" data-nb-words="58" data-nb-chars="318">Po&nbsp;druhé světové válce se&nbsp;tatínek vrhl do&nbsp;víru poválečných obchodů, ale nějak mu&nbsp;to&nbsp;nešlo. Nebyl už&nbsp;tak mladý, aby působil na&nbsp;mladé ženy, co&nbsp;nejvíc kupují, nebyl už&nbsp;snad ani tak roztomilý a&nbsp;trošku se&nbsp;unavil ve&nbsp;válce, v&nbsp;Africe, a&nbsp;v&nbsp;další válce, v&nbsp;koncentráku. Chtěl letět, ale plácal se&nbsp;jako motýl s&nbsp;poškozenými křídly.</span></p>
          <p class="chunk" data-nb-ref-number="3" data-nb-words="89" data-nb-chars="533"><span class="idea" data-nb-ref-number="3" id="idea3" data-nb-words="89" data-nb-chars="533">Žil z&nbsp;minulosti a&nbsp;vzpomínal, jak před válkou chodil domů a&nbsp;sázel s&nbsp;velkým potěšením stovky na&nbsp;kulatý stolek. Měl pravdu, to&nbsp;uměl jak artista, pouštěl stokoruny z&nbsp;výšky anebo je&nbsp;připlácával. Maminka provolávala výkřiky obdivu a&nbsp;tleskala a&nbsp;my kluci jsme stáli, pusy dokořán. Později sice následoval obvykle druhý a&nbsp;třetí výstup, o&nbsp;němž už&nbsp;tatínek nerad hovořil: když vymáhal peníze z&nbsp;maminky zpátky, ale to&nbsp;známe jen z&nbsp;doslechu, a&nbsp;tak máme tatínka v&nbsp;živé paměti jen z&nbsp;dějství prvého. Když tatínek posté vzpomínal, maminka mu&nbsp;opakovala:</span></p>
          <p class="chunk" data-nb-ref-number="4" data-nb-words="7" data-nb-chars="45"><span class="idea" data-nb-ref-number="4" id="idea4" data-nb-words="7" data-nb-chars="45">„To už&nbsp;je, Leoušku, jenom minulost. Bohužel…“</span></p>
          <p class="chunk" data-nb-ref-number="5" data-nb-words="66" data-nb-chars="375"><span class="idea" data-nb-ref-number="5" id="idea5" data-nb-words="66" data-nb-chars="375">Tatínek vzdychl a&nbsp;druhý den se&nbsp;vrhl&nbsp;– jak cesťáci říkají&nbsp;– na&nbsp;plac. A&nbsp;my, co&nbsp;jsme ho&nbsp;znali, jsme najednou poznávali, že&nbsp;je&nbsp;to&nbsp;hloupost s&nbsp;tou životní únavou. Měl obrovskou energii. Neprodával jenom artikl, který by&nbsp;ho&nbsp;byl hoden. To&nbsp;bylo ono! Po&nbsp;válce nebylo dobré zboží, „samý póvl, fujtajfl!“&nbsp;– řekla by&nbsp;naše babička Popprová z&nbsp;Buštěhradu, kterou Němci zplynovali v&nbsp;Osvětimi.</span></p>
          <p class="chunk" data-nb-ref-number="6" data-nb-words="35" data-nb-chars="215"><span class="idea" data-nb-ref-number="6" id="idea6" data-nb-words="35" data-nb-chars="215">Prodával zmodernizované spony na&nbsp;kšandy, mast proti svrabu a&nbsp;reklamní skříňky, to&nbsp;byl největší kšeft. Ve&nbsp;skříňce běhal dírkovaný pás, světlo lezlo skrz dírky a&nbsp;vy jste mohli číst, co&nbsp;je&nbsp;těma dírkama napsáno. Třebas:</span></p>
          <blockquote class="chunk" data-nb-ref-number="7" data-nb-words="14" data-nb-chars="70">
            <p><span class="idea" data-nb-ref-number="7" id="idea7" data-nb-words="5" data-nb-chars="29">PUNČOCHY OPRAVÍME DO&nbsp;3&nbsp;NEDĚL,<br></span>
              <span class="idea" data-nb-ref-number="8" id="idea8" data-nb-words="4" data-nb-chars="16">BOTY DO&nbsp;3&nbsp;MĚSÍCŮ<br></span>
              <span class="idea" data-nb-ref-number="9" id="idea9" data-nb-words="5" data-nb-chars="25">(nedivte se, je&nbsp;po&nbsp;válce)</span>
            </p>
          </blockquote>
          <p class="chunk" data-nb-ref-number="8" data-nb-words="41" data-nb-chars="219"><span class="idea" data-nb-ref-number="10" id="idea10" data-nb-words="41" data-nb-chars="219">Tak ty&nbsp;skříňky byly dobrý, ale moc velký artikl to&nbsp;stejně nebyl. Na&nbsp;ten tatínek čekal dva roky, jako čeká poušť na&nbsp;déšť anebo chudý člověk na&nbsp;štěstí. Tatínek čekal taky na&nbsp;štěstí a&nbsp;vždycky se&nbsp;usmíval, když o&nbsp;něm mluvil.</span></p>
          <p class="chunk" data-nb-ref-number="9" data-nb-words="28" data-nb-chars="182"><span class="idea" data-nb-ref-number="11" id="idea11" data-nb-words="28" data-nb-chars="182">A&nbsp;pak jednoho dne (zní to&nbsp;skoro jako v&nbsp;pohádce) štěstí přišlo. Dostavilo se&nbsp;zvláštně, nečekaně, tak jako štěstí chodí. Tatínek nepřišel domů nadšený, spíš zkroušený. Povídal mamince:</span></p>
          <p class="chunk" data-nb-ref-number="10" data-nb-words="5" data-nb-chars="34"><span class="idea" data-nb-ref-number="12" id="idea12" data-nb-words="5" data-nb-chars="34">„Hermo, se&nbsp;skříňkama jsem seknul.“</span></p>
          <p class="chunk" data-nb-ref-number="11" data-nb-words="4" data-nb-chars="30"><span class="idea" data-nb-ref-number="13" id="idea13" data-nb-words="4" data-nb-chars="30">Maminka čekala na&nbsp;pokračování.</span></p>
          <p class="chunk" data-nb-ref-number="12" data-nb-words="13" data-nb-chars="87"><span class="idea" data-nb-ref-number="14" id="idea14" data-nb-words="13" data-nb-chars="87">„Přišel za&nbsp;mnou nějaký inženýr Jehlička. Má&nbsp;nejlepší artikl na&nbsp;světě. Budu milionářem.“</span></p>
          <p class="chunk" data-nb-ref-number="13" data-nb-words="10" data-nb-chars="71"><span class="idea" data-nb-ref-number="15" id="idea15" data-nb-words="10" data-nb-chars="71">Maminka mu&nbsp;neskočila kolem krku, mířila však rovnou k&nbsp;nejdůležitějšímu:</span></p>
          <p class="chunk" data-nb-ref-number="14" data-nb-words="3" data-nb-chars="20"><span class="idea" data-nb-ref-number="16" id="idea16" data-nb-words="3" data-nb-chars="20">„Co budeš prodávat?“</span></p>
          <p class="chunk" data-nb-ref-number="15" data-nb-words="5" data-nb-chars="30"><span class="idea" data-nb-ref-number="17" id="idea17" data-nb-words="5" data-nb-chars="30">Tatínek řekl s&nbsp;lehkým úsměvem:</span></p>
          <p class="chunk" data-nb-ref-number="16" data-nb-words="1" data-nb-chars="13"><span class="idea" data-nb-ref-number="18" id="idea18" data-nb-words="1" data-nb-chars="13">„Mucholapky.“</span></p>
          <p class="chunk" data-nb-ref-number="17" data-nb-words="61" data-nb-chars="369"><span class="idea" data-nb-ref-number="19" id="idea19" data-nb-words="61" data-nb-chars="369">Maminka zbledla, po&nbsp;švédských ledničkách a&nbsp;vysavačích, po&nbsp;německých sponách na&nbsp;kšandy a&nbsp;české masti proti svrabu to&nbsp;viděla jako úplnou legraci, jako by&nbsp;z&nbsp;hvězdičkového generála udělali frajtra s&nbsp;jednou peckou. Maminka však na&nbsp;sobě kromě toho zblednutí nic nedávala znát, už&nbsp;si&nbsp;zvykla na&nbsp;mnohé a&nbsp;nic ji&nbsp;od&nbsp;našeho tatínka zas tak moc nepřekvapilo. Ale jízlivě se&nbsp;zeptala:</span></p>
          <p class="chunk" data-nb-ref-number="18" data-nb-words="4" data-nb-chars="30"><span class="idea" data-nb-ref-number="20" id="idea20" data-nb-words="4" data-nb-chars="30">„Kdypak budeš tím milionářem?“</span></p>
          <p class="chunk" data-nb-ref-number="19" data-nb-words="11" data-nb-chars="80"><span class="idea" data-nb-ref-number="21" id="idea21" data-nb-words="11" data-nb-chars="80">„Tak za&nbsp;rok. Abys rozuměla. To&nbsp;nejsou normální mucholapky.“ Tatínek zapřemýšlel:</span></p>
          <p class="chunk" data-nb-ref-number="20" data-nb-words="3" data-nb-chars="19"><span class="idea" data-nb-ref-number="22" id="idea22" data-nb-words="3" data-nb-chars="19">„To jsou zvláštní.“</span></p>
          <p class="chunk" data-nb-ref-number="21" data-nb-words="2" data-nb-chars="15"><span class="idea" data-nb-ref-number="23" id="idea23" data-nb-words="2" data-nb-chars="15">„Jak zvláštní?“</span></p>
          <p class="chunk" data-nb-ref-number="22" data-nb-words="30" data-nb-chars="171"><span class="idea" data-nb-ref-number="24" id="idea24" data-nb-words="30" data-nb-chars="171">„To nevím, ten inženýr říkal&nbsp;– světová bomba. Zaplavíme tím Československo!“ A&nbsp;jak to&nbsp;tatínek řekl, trochu se&nbsp;mu&nbsp;rozzářily oči a&nbsp;dodal: „A&nbsp;taky Evropu. A&nbsp;možná celý svět!“</span></p>
          <p class="chunk" data-nb-ref-number="23" data-nb-words="7" data-nb-chars="38"><span class="idea" data-nb-ref-number="25" id="idea25" data-nb-words="7" data-nb-chars="38">„A&nbsp;ty tomu věříš?“ zeptala se&nbsp;maminka.</span></p>
          <p class="chunk" data-nb-ref-number="24" data-nb-words="7" data-nb-chars="36"><span class="idea" data-nb-ref-number="26" id="idea26" data-nb-words="7" data-nb-chars="36">Tatínek mlčel a&nbsp;oči mu&nbsp;zase vyhasly.</span></p>
          <p class="chunk" data-nb-ref-number="25" data-nb-words="11" data-nb-chars="70"><span class="idea" data-nb-ref-number="27" id="idea27" data-nb-words="11" data-nb-chars="70">„Ty tomu věříš, že&nbsp;na&nbsp;mouchách můžeš vydělat milión?“ útočila maminka.</span></p>
          <p class="chunk" data-nb-ref-number="26" data-nb-words="24" data-nb-chars="135"><span class="idea" data-nb-ref-number="28" id="idea28" data-nb-words="24" data-nb-chars="135">„Hermínko, pan inženýr Jehlička si&nbsp;klekl na&nbsp;kolena a&nbsp;tvrdil, že&nbsp;když mu&nbsp;je&nbsp;neprodám, tak se&nbsp;odbouchne. Dal už&nbsp;do&nbsp;výroby spousty peněz.“</span></p>
          <p class="chunk" data-nb-ref-number="27" data-nb-words="9" data-nb-chars="62"><span class="idea" data-nb-ref-number="29" id="idea29" data-nb-words="9" data-nb-chars="62">„Jen aby ses nakonec nezastřelil ty,“ řekla skepticky maminka.</span></p>
          <p class="chunk" data-nb-ref-number="28" data-nb-words="75" data-nb-chars="478"><span class="idea" data-nb-ref-number="30" id="idea30" data-nb-words="75" data-nb-chars="478">Přes četná varování naší maminky před záhadnými mucholapkami vydal se&nbsp;tatínek do&nbsp;jámy muší k&nbsp;firmě DERSOL. Firma sestávala z&nbsp;vysokého inženýra Václava Jehličky s&nbsp;huňatým obočím, z&nbsp;hubeného šoféra Franty Hodka, měl za&nbsp;ženu nádhernou Polku, do&nbsp;které se&nbsp;později zamiloval můj starší bratr, a&nbsp;vozu DKW 600, dvou velkých místností, několika kusů nábytku a&nbsp;jednoho překrásného koberce z&nbsp;domácnosti paní Jehličkové, která ho&nbsp;sem půjčila s&nbsp;přáním, aby se&nbsp;panu inženýrovi hýbaly obchody.</span></p>
          <p class="chunk" data-nb-ref-number="29" data-nb-words="85" data-nb-chars="520"><span class="idea" data-nb-ref-number="31" id="idea31" data-nb-words="85" data-nb-chars="520">Aby rozhýbal obchody, první čin mého tatínka u&nbsp;této firmy byl, že&nbsp;prodal okamžitě tento perský koberec. Pan inženýr málem omdlel, když zjistil, že&nbsp;ho&nbsp;tatínek odnesl s&nbsp;nadšeně souhlasícím šoférem Hodkem na&nbsp;ramenou (do DKW se&nbsp;koberec nevešel, tak byl velký). Pan inženýr si&nbsp;dal hned mokrý ručník na&nbsp;hlavu, jenže se&nbsp;neodvažoval nic říct, aby ho&nbsp;tatínek neopustil. Prodej koberce měl však dvě výhody: pan inženýr se&nbsp;na&nbsp;vlastní kůži okamžitě přesvědčil o&nbsp;tatínkově báječné schopnosti prodávat a&nbsp;do začátku byly nějaké prachy.</span></p>
          <p class="chunk" data-nb-ref-number="30" data-nb-words="172" data-nb-chars="1055"><span class="idea" data-nb-ref-number="32" id="idea32" data-nb-words="172" data-nb-chars="1055">Jenže mucholapky, jak známo, nejsou koberce. Tyhle mucholapky nikdo nechtěl. Ve&nbsp;skladišti se&nbsp;hromadily jak nepotřebné zbraně. Ležely jich tu&nbsp;statisíce v&nbsp;krabicích, rostly od&nbsp;podlahy ke&nbsp;stropu jak dórské sloupy, vypínaly se&nbsp;do&nbsp;výšky, zaplňovaly sál zleva doprava, odzdola nahoru. Tatínek si&nbsp;to&nbsp;množství prohlížel a&nbsp;jímala ho&nbsp;závrať, točila se&nbsp;mu&nbsp;z&nbsp;toho hlava. Přitom sledoval pana inženýra Jehličku, jak krčil husté obočí a&nbsp;vykládal o&nbsp;skvělých vlastnostech mucholapek. A&nbsp;můj tatínek, jenž se&nbsp;tak častokrát v&nbsp;životě zamiloval, okamžitě poznal, že&nbsp;i&nbsp;tento pán je&nbsp;zamilován do&nbsp;mucholapky, nesoucí zvučný nápis BOMBA-CHEMIK. Laskal se&nbsp;s&nbsp;nijak s&nbsp;dítětem. A&nbsp;jednalo se&nbsp;o&nbsp;zvláštní dítě, mělo mu&nbsp;přinést slávu i&nbsp;peníze, a&nbsp;to obvykle děti nenosí. Když o&nbsp;mucholapce mluvil, i&nbsp;jeho hlas dostal zvláštní zabarvení, takhle hovořili lidé o&nbsp;svých miláčcích na&nbsp;hřištích anebo na&nbsp;dostihových drahách. A&nbsp;snad v&nbsp;tom znělo ještě něco temného navíc, možná ten strach, že&nbsp;se&nbsp;zastřelí, jak to&nbsp;tatínek neprodá, anebo ta&nbsp;naděje, že&nbsp;se&nbsp;stane milionářem, když to&nbsp;prodá. Ptal se&nbsp;hrdě:</span></p>
          <p class="chunk" data-nb-ref-number="31" data-nb-words="4" data-nb-chars="31"><span class="idea" data-nb-ref-number="33" id="idea33" data-nb-words="4" data-nb-chars="31">„Co říkáte názvu BOMBA-CHEMIK?“</span></p>
          <p class="chunk" data-nb-ref-number="32" data-nb-words="3" data-nb-chars="18"><span class="idea" data-nb-ref-number="34" id="idea34" data-nb-words="3" data-nb-chars="18">Tatínek se&nbsp;zeptal:</span></p>
          <p class="chunk" data-nb-ref-number="33" data-nb-words="5" data-nb-chars="28"><span class="idea" data-nb-ref-number="35" id="idea35" data-nb-words="5" data-nb-chars="28">„Kolik jste jich už&nbsp;prodal?“</span></p>
          <p class="chunk" data-nb-ref-number="34" data-nb-words="82" data-nb-chars="496"><span class="idea" data-nb-ref-number="36" id="idea36" data-nb-words="82" data-nb-chars="496">„Nic,“ řekl smutně pan inženýr. Inženýr Jehlička nebyl sice obchodník, ale poznal, že&nbsp;musí své nadšení přenést na&nbsp;tatínka. Řekl mu, že&nbsp;už&nbsp;před válkou prožil týden na&nbsp;Šumavě ve&nbsp;stanu a&nbsp;běhal tam nahý po&nbsp;pasekách a&nbsp;hledal vhodné odpuzovadlo proti mouchám, mazal se&nbsp;kmínovou a&nbsp;anýzovou silicí. Dřevorubci ho&nbsp;chtěli sice odvézt do&nbsp;blázince, ale vše se&nbsp;vysvětlilo. Pak se&nbsp;ocitl na&nbsp;slibné cestě. Jenže vynález Švýcara Müllera odsunul jeho ambice. Müllerův objev byl bomba. Po&nbsp;celém světě šly telegramy:</span></p>
          <blockquote class="chunk" data-nb-ref-number="35" data-nb-words="5" data-nb-chars="34">
            <p><span class="idea" data-nb-ref-number="37" id="idea37" data-nb-words="2" data-nb-chars="13">DDT OBJEVENO,<br></span>
              <span class="idea" data-nb-ref-number="38" id="idea38" data-nb-words="3" data-nb-chars="21">OTÁZKA HMYZU VYŘEŠENA</span>
            </p>
          </blockquote>
          <p class="chunk" data-nb-ref-number="36" data-nb-words="22" data-nb-chars="132"><span class="idea" data-nb-ref-number="39" id="idea39" data-nb-words="22" data-nb-chars="132">„Od té&nbsp;doby vyšlo jen o&nbsp;tomto prášku tisíce článků a&nbsp;publikací. Ještě milióntina gramu je&nbsp;toxická, pane Popper,“ tvrdil pan inženýr.</span></p>
          <p class="chunk" data-nb-ref-number="37" data-nb-words="31" data-nb-chars="198"><span class="idea" data-nb-ref-number="40" id="idea40" data-nb-words="31" data-nb-chars="198">A&nbsp;potom vzal jednu mucholapku a&nbsp;poprvé ji&nbsp;před tatínkem rozevřel, roztáhla se&nbsp;jako malá harmonika, co&nbsp;nebude nikdy hrát, ale působit jako smrťák smrťoucí. Byl to&nbsp;pruh obyčejného papíru, napuštěného:</span></p>
          <p class="chunk" data-nb-ref-number="38" data-nb-words="4" data-nb-chars="23"><span class="idea" data-nb-ref-number="41" id="idea41" data-nb-words="4" data-nb-chars="23">1)&nbsp;medem (mouchy láká),</span></p>
          <p class="chunk" data-nb-ref-number="39" data-nb-words="5" data-nb-chars="29"><span class="idea" data-nb-ref-number="42" id="idea42" data-nb-words="5" data-nb-chars="29">2)&nbsp;žlutou barvou (taky láká),</span></p>
          <p class="chunk" data-nb-ref-number="40" data-nb-words="4" data-nb-chars="24"><span class="idea" data-nb-ref-number="43" id="idea43" data-nb-words="4" data-nb-chars="24">3)&nbsp;práškem DDT (zabíjí).</span></p>
          <p class="chunk" data-nb-ref-number="41" data-nb-words="24" data-nb-chars="139"><span class="idea" data-nb-ref-number="44" id="idea44" data-nb-words="24" data-nb-chars="139">„Tato mucholapka působí esteticky a&nbsp;nepřetržitě do&nbsp;té&nbsp;doby, než se&nbsp;pokryje v&nbsp;místnosti prachem. A&nbsp;to je&nbsp;dlouho, pane Popper, to&nbsp;je&nbsp;dlouho.“</span></p>
          <p class="chunk" data-nb-ref-number="42" data-nb-words="118" data-nb-chars="738"><span class="idea" data-nb-ref-number="45" id="idea45" data-nb-words="118" data-nb-chars="738">Tatínek zbledl, poněvadž tato mucholapka nebyla žádná mucholapka, neboť nelepila. Její majitel nemohl pozorovat mouchy, jak třepou na&nbsp;lepidle nožičkama a&nbsp;končí svůj muší život. To&nbsp;bylo u&nbsp;nové mucholapky špatné, moc špatné. Do&nbsp;prdele, to&nbsp;je&nbsp;mizerný, řekl si&nbsp;tatínek. A&nbsp;navíc, jak říkal pan inženýr, u&nbsp;mouchy nastává po&nbsp;otrávení zvýšená motorická činnost, hledá si&nbsp;cestu z&nbsp;místnosti ven. To&nbsp;byl dokonce hrob na&nbsp;prodej, lidé chtějí vidět smrt svého nepřítele na&nbsp;vlastní oči, a&nbsp;ne aby si&nbsp;uletěl umírat do&nbsp;ústraní. Lidem je&nbsp;putna, jestli je&nbsp;to&nbsp;estetický, nebo neestetický, mnozí dokonce s&nbsp;velkým gustem pozorují, jak mouchy na&nbsp;mucholapce chcípají, vždyť už&nbsp;naši předkové a&nbsp;prapředkové s&nbsp;potěšením navštěvovali popravy našich nemilých i&nbsp;milých.</span></p>
          <p class="chunk" data-nb-ref-number="43" data-nb-words="55" data-nb-chars="334"><span class="idea" data-nb-ref-number="46" id="idea46" data-nb-words="55" data-nb-chars="334">„Vy jste ze&nbsp;všeho smutnej, viďte?“ řekl pan inženýr a&nbsp;zesmutněl taky. A&nbsp;tak seděli nad miliónem mucholapek, které možná byly lepší a&nbsp;estetičtější než obyčejné, ale nebyl tu&nbsp;člověk, co&nbsp;by&nbsp;to&nbsp;dokázal lidstvu vysvětlit. Až&nbsp;později se&nbsp;tatínek dověděl, že&nbsp;pan inženýr Jehlička vyzkoušel osm obchodních zástupců, ale ani jeden s&nbsp;tím nehnul.</span></p>
          <p class="chunk" data-nb-ref-number="44" data-nb-words="151" data-nb-chars="897"><span class="idea" data-nb-ref-number="47" id="idea47" data-nb-words="151" data-nb-chars="897">Mému tatínkovi letělo hlavou tisíce věcí. Především litoval jako vždy sebe, že&nbsp;nebude milionář, vždyť všechno pro něho slibně začalo prodejem toho perského koberce. A&nbsp;pak si&nbsp;uvědomoval, že&nbsp;trávící mucholapky jsou novinkou a&nbsp;to je&nbsp;pro prodej dobrý, je&nbsp;to&nbsp;vlastně výborný, je&nbsp;o&nbsp;čem mluvit a&nbsp;vůbec. V&nbsp;místnosti se&nbsp;zatím zešeřilo, ale v&nbsp;tatínkově hlavě se&nbsp;rozjasňovalo, bylo to&nbsp;také tím, že&nbsp;poznával svou poslední příležitost vyniknout, tak jako fotbalista má&nbsp;možnost zazářit v&nbsp;posledním velkém zápase, ať&nbsp;se&nbsp;zdá sebetěžší. A&nbsp;pak se&nbsp;taky styděl předstoupit před naši maminku a&nbsp;oznámit jí, že&nbsp;měla pravdu, milióny nebudou a&nbsp;pan inženýr Jehlička se&nbsp;odbouchne. Pana inženýra mu&nbsp;bylo taky líto, seděl tu&nbsp;na&nbsp;bedně s&nbsp;mucholapkami, hlavu v&nbsp;dlaních, jako by&nbsp;se&nbsp;chtěl zastřelit už&nbsp;v&nbsp;nejbližší chvíli. A&nbsp;když se&nbsp;ho&nbsp;tatínek chystal poplácat po&nbsp;rameni a&nbsp;spatřil šedivý, smutný obličej, tak mu&nbsp;prostě a&nbsp;jasně řekl:</span></p>
          <p class="chunk" data-nb-ref-number="45" data-nb-words="3" data-nb-chars="27"><span class="idea" data-nb-ref-number="48" id="idea48" data-nb-words="3" data-nb-chars="27">„Tyhle mucholapky prodáme.“</span></p>
          <p class="chunk" data-nb-ref-number="46" data-nb-words="43" data-nb-chars="250"><span class="idea" data-nb-ref-number="49" id="idea49" data-nb-words="43" data-nb-chars="250">Na&nbsp;inženýra Jehličku to&nbsp;působilo jako balzám. Na&nbsp;druhý den zorganizoval výpravu na&nbsp;venkov, jel on, tatínek a&nbsp;vezl je&nbsp;šofér Hodek autem DKW. Ráno rozvěsili do&nbsp;velké koňské stáje plné much sto BOMBA-CHEMIKů a&nbsp;celý den seděli před stájí a&nbsp;popíjeli pivo.</span></p>
          <p class="chunk" data-nb-ref-number="47" data-nb-words="27" data-nb-chars="164"><span class="idea" data-nb-ref-number="50" id="idea50" data-nb-words="27" data-nb-chars="164">V&nbsp;poledne, kdy se&nbsp;tatínek šel přesvědčit, jak mouchy mizí, ho&nbsp;kopl kůň, chtěl totiž dokazovat kočím a&nbsp;přítomným z&nbsp;firmy DERSOL, jak rozumí těm ušlechtilým zvířatům.</span></p>
          <p class="chunk" data-nb-ref-number="48" data-nb-words="59" data-nb-chars="373"><span class="idea" data-nb-ref-number="51" id="idea51" data-nb-words="59" data-nb-chars="373">Večer spatřil kulhající a&nbsp;trošku namazaný tatínek zázrak: stáj bez much! Nikde sice neležela jediná mrtvá, ale nebyly tu, snad odletěly zemřít na&nbsp;neznámá pohřebiště, jako to&nbsp;dříve dělali mamuti. Tatínek si&nbsp;mnul ruce. Byl po&nbsp;inženýrovi Jehličkovi druhým člověkem, který se&nbsp;dal polapit novou mucholapkou. Byli zatím dva, jak rytíř Don Quijote a&nbsp;jeho věrný sluha Sancho Panza.</span></p>
          <p class="chunk" data-nb-ref-number="49" data-nb-words="55" data-nb-chars="369"><span class="idea" data-nb-ref-number="52" id="idea52" data-nb-words="55" data-nb-chars="369">Co&nbsp;se&nbsp;dělo pak, patří spíš do&nbsp;oboru kouzelnictví než obchodu. Pan inženýr jmenoval tatínka ředitelem firmy DERSOL. Měl tak tři zaměstnance: šéfa, ředitele a&nbsp;šoféra, když nepočítáme ženy vyrábějící podomácku mucholapky. Tatínek přišel domů a&nbsp;hrdě oznámil své jmenování, maminka ani nemukla, měla o&nbsp;tom své mínění. Mucholapky BOMBA-CHEMIK považovala pořád za&nbsp;velký šmejd.</span></p>
          <p class="chunk" data-nb-ref-number="50" data-nb-words="198" data-nb-chars="1210"><span class="idea" data-nb-ref-number="53" id="idea53" data-nb-words="198" data-nb-chars="1210">Tatínek se&nbsp;vrhl do&nbsp;prodeje. Bylo tehdy jaro, v&nbsp;pražských parcích kvetly tulipány, na&nbsp;venkově šeřík a&nbsp;mouchy dosud houfně nelétaly. Tatínek prodával, tak jako by&nbsp;už&nbsp;nikdy létat neměly. Byl úžasný. Sugestivní. Vzal mě&nbsp;jednou s&nbsp;sebou. Přivřel své krásné hnědé oči, usmál se, mávl rukou, zahnal pochybnosti, člověk ani nevnímal, co&nbsp;mluví a&nbsp;co nabízí, jenom věděl jedno, že&nbsp;zboží je&nbsp;skvělé, bez něho nemůže být. Někteří obchodníci skutečně nevěděli, co&nbsp;kupují. Jiným zase vtiskl do&nbsp;mysli větu, kterou slyšel od&nbsp;inženýra, OTÁZKA HMYZU JE&nbsp;VYŘEŠENA. Tatínek tomu propadl, už&nbsp;dávno to&nbsp;nebyla role, kterou chtěl hrát, unášel ho&nbsp;proud. A&nbsp;přitom to&nbsp;bylo fantastické, vždyť prodával něco jako chleba, který se&nbsp;nedá hned jíst, a&nbsp;něco jako šaty, které se&nbsp;nedají okamžitě nosit. Někdy rozbalil mucholapku, balancoval s&nbsp;ní na&nbsp;jedné noze jako artista, podruhé ji&nbsp;vůbec nerozbalil, bavil se&nbsp;o&nbsp;počasí, o&nbsp;krásných ženách v&nbsp;Hamburku a&nbsp;uzavřel daleko větší zakázku než předtím. Jenom jedno jsem nechápal, že&nbsp;obchodníci objednávali takové množství, když je&nbsp;nikdy nedokážou lidem prodat tak, jako by&nbsp;to&nbsp;svedl tatínek. Ale tatínkovi to&nbsp;bylo jedno. On&nbsp;se&nbsp;narodil, aby prodával, tak jako se&nbsp;před tisíci lety narodil válečník, aby zabíjel.</span></p>
          <p class="chunk" data-nb-ref-number="51" data-nb-words="27" data-nb-chars="164"><span class="idea" data-nb-ref-number="54" id="idea54" data-nb-words="27" data-nb-chars="164">Po&nbsp;návratu z&nbsp;první služební cesty se&nbsp;šoférem Hodkem vytrhával z&nbsp;objednací knihy zakázky a&nbsp;sázel je&nbsp;na&nbsp;stůl jako doma stokoruny. Inženýr Jehlička tehdy málem omdlel.</span></p>
          <p class="chunk" data-nb-ref-number="52" data-nb-words="13" data-nb-chars="77"><span class="idea" data-nb-ref-number="55" id="idea55" data-nb-words="13" data-nb-chars="77">A&nbsp;tak BOMBA-CHEMIK vybuchla, zatím v&nbsp;Čechách, a&nbsp;za kanónem seděl můj tatínek.</span></p>
          <p class="chunk" data-nb-ref-number="53" data-nb-words="10" data-nb-chars="73"><span class="idea" data-nb-ref-number="56" id="idea56" data-nb-words="10" data-nb-chars="73">Auta rozvážela a&nbsp;pošta donášela mucholapky. Sklad se&nbsp;rychle vyprazdňoval.</span></p>
          <p class="chunk" data-nb-ref-number="54" data-nb-words="100" data-nb-chars="578"><span class="idea" data-nb-ref-number="57" id="idea57" data-nb-words="100" data-nb-chars="578">Tatínek chodil domů zase jako před válkou, nosil velké kytice růží a&nbsp;gladiol, házel na&nbsp;kulatý stolek stovky, hýřil vtipem a&nbsp;naše maminka se&nbsp;konečně usmívala a&nbsp;prohlašovala, že&nbsp;na&nbsp;mucholapkách něco dobrého bude, v&nbsp;létě začnou ty&nbsp;potvůrky lítat, musíme si&nbsp;mucholapky rozvěsit do&nbsp;pokojů. Tatínek měl teď peněz jako želez, na&nbsp;skále blízko vltavské přehrady nad Vraným rozestavěl chatu, ne, to&nbsp;nebyla chata, byl to&nbsp;takový malý hrad s&nbsp;oblouky a&nbsp;už z&nbsp;dálky bylo vidět, jak je&nbsp;mohutný a&nbsp;opravdu krásný. Na&nbsp;tu&nbsp;vysokou skálu jsme nosili v&nbsp;košíkách zem a&nbsp;tatínek tu&nbsp;sázel jahody a&nbsp;angrešt.</span></p>
          <p class="chunk" data-nb-ref-number="55" data-nb-words="50" data-nb-chars="323"><span class="idea" data-nb-ref-number="58" id="idea58" data-nb-words="50" data-nb-chars="323">Nejkrásněji se&nbsp;ovšem dařilo inženýru Jehličkovi. Prožíval to, co&nbsp;prožívá člověk v&nbsp;životě většinou jen jednou. Byl opojen jako vůdce, jenž si&nbsp;po&nbsp;prvním vítězném tažení naplánuje podmanění celého světa. Zakoupil si&nbsp;zatím mapu Evropy, připevnil ji&nbsp;na&nbsp;zeď a&nbsp;počítal, kolik do&nbsp;které země vystřelí jeho generál Popper mucholapek.</span></p>
          <p class="chunk" data-nb-ref-number="56" data-nb-words="5" data-nb-chars="28"><span class="idea" data-nb-ref-number="59" id="idea59" data-nb-words="5" data-nb-chars="28">Jako první padla země česká.</span></p>
          <p class="chunk" data-nb-ref-number="57" data-nb-words="103" data-nb-chars="661"><span class="idea" data-nb-ref-number="60" id="idea60" data-nb-words="103" data-nb-chars="661">Ležela u&nbsp;tatínkových nohou, podrobil si&nbsp;ji, všude na&nbsp;mapě, v&nbsp;každém městě a&nbsp;městečku trčely zapíchány červené praporky, že&nbsp;dne toho a&nbsp;toho tu&nbsp;ředitel firmy DERSOL Leo Popper zvítězil nad lepivými mucholapkami. Za&nbsp;pouhé dva měsíce dobyl Čechy a&nbsp;vydělal panu inženýrovi milión. Stali by&nbsp;se&nbsp;tak docela malými milionáři, ale inženýr Jehlička ten milión fantasticky rozfofroval. V&nbsp;Anglii u&nbsp;firmy Morgan-Korda objednal spousty DDT, takže přes kanál La&nbsp;Manche putovaly desítky sudů smrtícího prášku. Koupil amerického forda na&nbsp;rozvoz mucholapek (sežral 35&nbsp;litrů na&nbsp;100&nbsp;km), přibral desítky žen na&nbsp;výrobu nových mucholapek, skoupil metráky drahého medu, papíru a&nbsp;barev.</span></p>
          <p class="chunk" data-nb-ref-number="58" data-nb-words="6" data-nb-chars="29"><span class="idea" data-nb-ref-number="61" id="idea61" data-nb-words="6" data-nb-chars="29">A&nbsp;na řadě byla země moravská.</span></p>
          <p class="chunk" data-nb-ref-number="59" data-nb-words="50" data-nb-chars="315"><span class="idea" data-nb-ref-number="62" id="idea62" data-nb-words="50" data-nb-chars="315">Tatínkovi se&nbsp;tehdy na&nbsp;Moravu nechtělo, pod naší novou chatou na&nbsp;přehradě začali brát cejni. Měli takové malé hubičky, plavali ve&nbsp;vodě stříbročerní a&nbsp;chutnali výborně na&nbsp;sádle s&nbsp;kmínem. Zní to&nbsp;idylicky, ale vždycky jak tyhle potvory začaly žrát, znamenalo to&nbsp;zhoubu pro naši rodinu. Tatínek obvykle přestal pracovat.</span></p>
          <p class="chunk" data-nb-ref-number="60" data-nb-words="61" data-nb-chars="348"><span class="idea" data-nb-ref-number="63" id="idea63" data-nb-words="61" data-nb-chars="348">„Na Moravu pojedeš ty,“ oznámil mi&nbsp;a&nbsp;inženýrovi Jehličkovi sdělil, že&nbsp;já&nbsp;jsem ten pravý obchodník, který udělá na&nbsp;Moravě velkou zakázku. To&nbsp;přesvědčí největší pražský velkoobchod, že&nbsp;i&nbsp;na Moravě půjdou mucholapky na&nbsp;odbyt, a&nbsp;vezmou je&nbsp;pak od&nbsp;nás. Kdyby je&nbsp;tam prodal on, nevěřili by. Něco na&nbsp;tom bylo, ale hlavně v&nbsp;tom byli cejni, velcí jak lopaty.</span></p>
          <p class="chunk" data-nb-ref-number="61" data-nb-words="164" data-nb-chars="942"><span class="idea" data-nb-ref-number="64" id="idea64" data-nb-words="164" data-nb-chars="942">Nevím, podle čeho usuzoval tatínek na&nbsp;mé&nbsp;skvělé obchodní vlastnosti, v&nbsp;životě jsem nic neprodal, jenom jednou za&nbsp;války jedenáct dílů Tarzana, kterého jsem dostal od&nbsp;bratrance Karla Kopřivy, a&nbsp;to mě&nbsp;maminka seřezala bejčákem na&nbsp;psy, když mi&nbsp;k&nbsp;tomu připočetla ještě další kousky a&nbsp;hlavně to, že&nbsp;jsem nenachytal pro kachny v&nbsp;rybníce žáby. Z&nbsp;prodávání jsem měl ohromný strach, nikdy bych si&nbsp;nedovedl počínat jako tatínek a&nbsp;taky jsem nemohl ve&nbsp;svých osmnácti letech vykládat o&nbsp;krásných ženách v&nbsp;Hamburku, ale tatínek se&nbsp;ten strach snažil všemožně rozptýlit. Dal mi&nbsp;ušít bleskově nové modré šaty a&nbsp;objednal mi&nbsp;letenku Praha–Brno. Pak mi&nbsp;vtiskl do&nbsp;ruky knihu Američana Dale Carnegieho Jak získávati přátele a&nbsp;působiti na&nbsp;lidi a&nbsp;řekl mi, že&nbsp;je&nbsp;v&nbsp;ní vše (až po&nbsp;letech se&nbsp;podřekl, že&nbsp;ji&nbsp;nikdy nečetl). Ale pro mě&nbsp;se&nbsp;ta&nbsp;kniha stala po&nbsp;odletu jedinou nadějí. Upjal jsem se&nbsp;k&nbsp;ní tak vášnivě, že&nbsp;jsem ji&nbsp;v&nbsp;pohupech nad Českomoravskou vysočinou i&nbsp;pozvracel.</span></p>
          <p class="chunk" data-nb-ref-number="62" data-nb-words="143" data-nb-chars="847"><span class="idea" data-nb-ref-number="65" id="idea65" data-nb-words="143" data-nb-chars="847">V&nbsp;Brně při návštěvě velkoobchodu jsem třímal aktovku s&nbsp;knihou Dale Carnegieho Jak získávati přátele a&nbsp;působiti na&nbsp;lidi a&nbsp;uvědomoval jsem si&nbsp;jednu z&nbsp;jeho zásad „vždycky se&nbsp;usmívejte“. Další dobrá zásada, kterou jsem si&nbsp;zapamatoval, byla, abych dotyčnému pochválil nějaký vzácný předmět v&nbsp;jeho kanceláři. A&nbsp;tak když jsem se&nbsp;ocitl před starším pánem s&nbsp;knírkem, nezačal jsem hned o&nbsp;mucholapkách, ale usmíval jsem se&nbsp;na&nbsp;celé kolo (jak blbec) a&nbsp;hledal vhodný předmět k&nbsp;pochválení. Usoudil jsem, že&nbsp;to&nbsp;bude v&nbsp;tomto případě nábytek, a&nbsp;tak jsem řekl, jaký má&nbsp;nádherný dubový nábytek. Ten pán se&nbsp;strašně nakrkl a&nbsp;povídal, že&nbsp;je&nbsp;to&nbsp;čirou náhodou smrk a&nbsp;děsný šmejd, vnutila mu&nbsp;ho&nbsp;sem manželka, která ho&nbsp;doma nechce mít, a&nbsp;jestli nechci nic podstatného, abych rychle vypadl. A&nbsp;tak jsem vypad, o&nbsp;vzácných mucholapkách BOMBA-CHEMIK se&nbsp;neodvažuje říct ani slovo.</span></p>
          <p class="chunk" data-nb-ref-number="63" data-nb-words="169" data-nb-chars="946"><span class="idea" data-nb-ref-number="66" id="idea66" data-nb-words="169" data-nb-chars="946">Ve&nbsp;druhém velkoobchodě jsem raději mlčel a&nbsp;neusmíval se, ačkoliv se&nbsp;mi&nbsp;zdál i&nbsp;tamní nábytek dubový a&nbsp;také krásný. A&nbsp;stalo se&nbsp;něco podivuhodného, tento pán, bělovlasý, s&nbsp;modrýma očima jako pomněnky, se&nbsp;na&nbsp;mě&nbsp;od&nbsp;začátku usmíval sám, říkal, jakou mám krásnou pleť a&nbsp;že jsem pohledný chlapec. Bavili jsme se&nbsp;o&nbsp;všem možném a&nbsp;on mi&nbsp;pak pověděl, že&nbsp;by&nbsp;mě&nbsp;chtěl mít za&nbsp;syna a&nbsp;jestli bych u&nbsp;něho nechtěl přespat. To&nbsp;už&nbsp;jsem začínal chápat, že&nbsp;má&nbsp;raději spíš kluky než holky, a&nbsp;vykrucoval jsem se, že&nbsp;musím zpátky do&nbsp;Prahy. Ale sahat jsem na&nbsp;sebe nechal, i&nbsp;vlasy jsem si&nbsp;nechal hladit, poněvadž jsem si&nbsp;nedovedl představit po&nbsp;návratu mého tatínka, jak by&nbsp;byl smutný, kdybych nic neprodal. Dopadlo to&nbsp;náramně. Ten pán si&nbsp;objednal padesát tisíc mucholapek BOMBA-CHEMIK a&nbsp;já od&nbsp;něho odešel před večerem. Bylo to&nbsp;právě tolik, kolik potřebovala firma DERSOL k&nbsp;tomu, aby dokázala, že&nbsp;mucholapky se&nbsp;dají prodávat i&nbsp;v&nbsp;takové tradiční a&nbsp;krásné zemi, jako je&nbsp;Morava.</span></p>
          <p class="chunk" data-nb-ref-number="64" data-nb-words="34" data-nb-chars="217"><span class="idea" data-nb-ref-number="67" id="idea67" data-nb-words="34" data-nb-chars="217">Tatínek byl nad objednávkou šťastný, svítily mu&nbsp;oči, jako by&nbsp;pil, a&nbsp;pyšně mamince prohlašoval, že&nbsp;jednou budu nejlepším obchodním zástupcem na&nbsp;světě a&nbsp;jedním z&nbsp;nejbohatších mužů této zeměkoule (bohužel se&nbsp;to&nbsp;nestalo).</span></p>
          <p class="chunk" data-nb-ref-number="65" data-nb-words="38" data-nb-chars="237"><span class="idea" data-nb-ref-number="68" id="idea68" data-nb-words="38" data-nb-chars="237">Když na&nbsp;to&nbsp;vzpomínám, byla to&nbsp;tenkrát ohromná sláva. Do&nbsp;Brna mířily vozy, na&nbsp;postranicích měly ohromné látkové nápisy SMRT MOUCHÁM! Tiskárny chrlily letáky o&nbsp;nových mucholapkách. Můj tatínek se&nbsp;nabažil cejnů a&nbsp;dostal znovu chuť do&nbsp;práce.</span></p>
          <p class="chunk" data-nb-ref-number="66" data-nb-words="8" data-nb-chars="41"><span class="idea" data-nb-ref-number="69" id="idea69" data-nb-words="8" data-nb-chars="41">Tak to&nbsp;vypadalo v&nbsp;době, kdy padla Morava.</span></p>
          <p class="chunk" data-nb-ref-number="67" data-nb-words="4" data-nb-chars="18"><span class="idea" data-nb-ref-number="70" id="idea70" data-nb-words="4" data-nb-chars="18">Pak se&nbsp;stalo toto:</span></p>
          <p class="chunk" data-nb-ref-number="68" data-nb-words="3" data-nb-chars="20"><span class="idea" data-nb-ref-number="71" id="idea71" data-nb-words="3" data-nb-chars="20">ZAČALY LÉTAT MOUCHY.</span></p>
          <p class="chunk" data-nb-ref-number="69" data-nb-words="8" data-nb-chars="45"><span class="idea" data-nb-ref-number="72" id="idea72" data-nb-words="8" data-nb-chars="45">Objevily se&nbsp;všude a&nbsp;bylo jich mimořádně dost.</span></p>
          <p class="chunk" data-nb-ref-number="70" data-nb-words="41" data-nb-chars="279"><span class="idea" data-nb-ref-number="73" id="idea73" data-nb-words="41" data-nb-chars="279">Teď mělo nastat to, že&nbsp;stejně skvělým způsobem, jakým nabízel mucholapky můj tatínek, udělají to&nbsp;obchodníci. Ale copak se&nbsp;obchodníci mohli usmívat, balancovat na&nbsp;jedné noze, sugestivně se&nbsp;tvářit a&nbsp;vysvětlovat skvělé vlastnosti mucholapek? To&nbsp;všechno za&nbsp;tři koruny? Obvykle řekli:</span></p>
          <p class="chunk" data-nb-ref-number="71" data-nb-words="49" data-nb-chars="294"><span class="idea" data-nb-ref-number="74" id="idea74" data-nb-words="49" data-nb-chars="294">„Poslali nám letos tohle. Má&nbsp;to&nbsp;být dobrý.“ Tisíce žen přinesly BOMBU-CHEMIK domů a&nbsp;teprve tam zjistily, že&nbsp;nelepí. A&nbsp;mouchy po&nbsp;usednutí na&nbsp;žlutý papír létaly rychleji než předtím. Žádný je&nbsp;nespatřil zahynout. Co&nbsp;na&nbsp;tom, že&nbsp;je&nbsp;místnost prázdná? To&nbsp;mohl udělat průvan. Vida, máme otevřené dveře.</span></p>
          <p class="chunk" data-nb-ref-number="72" data-nb-words="13" data-nb-chars="78"><span class="idea" data-nb-ref-number="75" id="idea75" data-nb-words="13" data-nb-chars="78">„Tak tady vám nesu zpátky to&nbsp;svinstvo. Dejte mi&nbsp;pořádnou mucholapku, co&nbsp;lepí!“</span></p>
          <p class="chunk" data-nb-ref-number="73" data-nb-words="68" data-nb-chars="394"><span class="idea" data-nb-ref-number="76" id="idea76" data-nb-words="68" data-nb-chars="394">A&nbsp;tak jako v&nbsp;moři dojde vlna někam nakonec a&nbsp;vrací se&nbsp;zpátky, tak také tentokrát vlna došla k&nbsp;našim roztomilým ženám a&nbsp;vracela se&nbsp;zpátky k&nbsp;firmě DERSOL. Jenže tentokrát šlo o&nbsp;vlnu mohutnou, takovou, která pohltí celé pobřeží. Můj ubohý tatínek seděl právě na&nbsp;břehu a&nbsp;dostal do&nbsp;ruky první výstražný telegram v&nbsp;době, kdy pan inženýr Jehlička právě sháněl ve&nbsp;slovenské zemi ten nejkvalitnější med.</span></p>
        </section>
        <section>
          <blockquote class="chunk" data-nb-ref-number="74" data-nb-words="6" data-nb-chars="45"><span class="idea" data-nb-ref-number="77" id="idea77" data-nb-words="6" data-nb-chars="45"><p>PANE POPPER, MOUCHY NECHCÍPAJÍ. SPRAVUJOU SE!</p></span></blockquote>
          <blockquote class="chunk" data-nb-ref-number="75" data-nb-words="6" data-nb-chars="35"><span class="idea" data-nb-ref-number="78" id="idea78" data-nb-words="6" data-nb-chars="35"><p>JDĚTE DO&nbsp;PRDELE S&nbsp;TAKOVÝM ZÁZRAKEM!</p></span></blockquote>
        </section>
        <section>
          <p class="chunk" data-nb-ref-number="76" data-nb-words="187" data-nb-chars="1117"><span class="idea" data-nb-ref-number="79" id="idea79" data-nb-words="187" data-nb-chars="1117">A&nbsp;za tímto telegramem přicházely další, pak dopisy, a&nbsp;ještě než se&nbsp;vrátil pan šéf s&nbsp;medem, začaly docházet zásilky mucholapek od&nbsp;zákazníků, nečinících si&nbsp;nároků na&nbsp;vrácení peněz. Jak se&nbsp;rychle sklad vyprázdnil, tak rychle se&nbsp;naplnil. Mucholapky se&nbsp;jako živé hrnuly dveřmi, oknem, ale teď už&nbsp;nebyl nikdo, kdo by&nbsp;je&nbsp;rovnal a&nbsp;zadržel, kupily se&nbsp;bez ladu a&nbsp;skladu, na&nbsp;židli tu&nbsp;seděl tatínek a&nbsp;jen pokyvoval hlavou. Mucholapky brzy zaplavily kanceláře a&nbsp;ležely už&nbsp;na&nbsp;chodníku, když se&nbsp;vrátil pan inženýr. Nevěřil tomu, nechtěl tomu věřit, jen prohlásil, že&nbsp;jde o&nbsp;nějaký omyl. Napíše všem, všechno jim vysvětlí a&nbsp;oni si&nbsp;ty&nbsp;mucholapky vyžádají ještě rádi zpátky. Chodil po&nbsp;kanceláři a&nbsp;na všechny se&nbsp;usmíval, ale ve&nbsp;skutečnosti plakal. Tatínek věděl, že&nbsp;si&nbsp;to&nbsp;musí namlouvat, jinak by&nbsp;si&nbsp;musel jít opatřit ten revolver. Můj tatínek poznal jako voják, že&nbsp;bitva je&nbsp;prohraná. Vyndal jako správný generál praporky ze&nbsp;všech míst, kde zvítězil nad lepivými mucholapkami, a&nbsp;nandal je&nbsp;do&nbsp;krabičky a&nbsp;převázal růžovou mašličkou, co&nbsp;měl v&nbsp;kapse od&nbsp;některé své milenky. Potom si&nbsp;vzal jednu mucholapku BOMBA-CHEMIK a&nbsp;řekl panu inženýrovi:</span></p>
          <p class="chunk" data-nb-ref-number="77" data-nb-words="5" data-nb-chars="29"><span class="idea" data-nb-ref-number="80" id="idea80" data-nb-words="5" data-nb-chars="29">„Na památku. Bylo to&nbsp;krásný.“</span></p>
          <p class="chunk" data-nb-ref-number="78" data-nb-words="106" data-nb-chars="556"><span class="idea" data-nb-ref-number="81" id="idea81" data-nb-words="106" data-nb-chars="556">A&nbsp;pak šel domů po&nbsp;nábřeží a&nbsp;koukal se&nbsp;do&nbsp;vln Vltavy a&nbsp;myslel na&nbsp;to, že&nbsp;to&nbsp;bylo skutečně krásný, tak jako myslí fotbalista nebo bojovník na&nbsp;bitvu, která se&nbsp;prohraje, ale je&nbsp;krásná. Myslel na&nbsp;to, jak chodil domů s&nbsp;kyticemi a&nbsp;penězi, jak hýřil vtipem a&nbsp;jak to&nbsp;bylo vzrušující prodávat tak těžký artikl. Šel a&nbsp;pořád se&nbsp;usmíval jako lidé, co&nbsp;potkali na&nbsp;chvilku štěstí a&nbsp;nemohou na&nbsp;ně&nbsp;zapomenout. Už&nbsp;před našimi dveřmi mu, jak se&nbsp;říká, usnul úsměv na&nbsp;rtech, neboť doma čekala maminka a&nbsp;zrovna na&nbsp;peníze. Tatínek vstoupil a&nbsp;řekl hned u&nbsp;dveří, aby to&nbsp;měl za&nbsp;sebou:</span></p>
          <p class="chunk" data-nb-ref-number="79" data-nb-words="15" data-nb-chars="82"><span class="idea" data-nb-ref-number="82" id="idea82" data-nb-words="15" data-nb-chars="82">„Hermo, už&nbsp;žádný peníze nebudou. Měla jsi pravdu. Seknul jsem s&nbsp;tím. Je&nbsp;to&nbsp;šmejd.“</span></p>
          <p class="chunk" data-nb-ref-number="80" data-nb-words="60" data-nb-chars="323"><span class="idea" data-nb-ref-number="83" id="idea83" data-nb-words="60" data-nb-chars="323">Tím vyrazil naší mamince všechny zbraně z&nbsp;rukou a&nbsp;bylo to&nbsp;odbyto. Ale později jsme pochopili, že&nbsp;to&nbsp;nebylo odbyto a&nbsp;že to&nbsp;vůbec neskončí. Tatínek byl od&nbsp;té&nbsp;doby vyřízen jako boxer v&nbsp;ringu, co&nbsp;prodělal těžké k.&nbsp;o. Za&nbsp;něco se&nbsp;styděl, bál se&nbsp;podívat lidem do&nbsp;tváře, když jim něco nabízel, zlomilo mu&nbsp;to&nbsp;jeho obchodnické srdce.</span></p>
          <p class="chunk" data-nb-ref-number="81" data-nb-words="37" data-nb-chars="220"><span class="idea" data-nb-ref-number="84" id="idea84" data-nb-words="37" data-nb-chars="220">Pak mě&nbsp;ještě můj báječný tatínek poslal k&nbsp;panu inženýrovi Jehličkovi pro nějaký doplatek. Pana inženýra jsem našel po&nbsp;dvou dnech blízko Radotína na&nbsp;rumišti, seděl u&nbsp;vagónu mucholapek, pálil je&nbsp;a&nbsp;něco si&nbsp;pro sebe brumlal.</span></p>
          <p class="chunk" data-nb-ref-number="82" data-nb-words="36" data-nb-chars="238"><span class="idea" data-nb-ref-number="85" id="idea85" data-nb-words="36" data-nb-chars="238">Mucholapky krásně hořely, smrtící prášek DDT se&nbsp;z&nbsp;nich někam vytratil a&nbsp;nad žlutavým spáleništěm se&nbsp;linula vůně sladkého medu. Lákalo to&nbsp;mouchy, slétávaly se&nbsp;a&nbsp;mračna jich tančila nad hořícími mucholapkami BOMBA-CHEMIK svůj vítězný tanec.</span></p>
        </section>
        <section>
          <p class="chunk" data-nb-ref-number="83" data-nb-words="17" data-nb-chars="91"><span class="idea" data-nb-ref-number="86" id="idea86" data-nb-words="17" data-nb-chars="91">Pár let nato jsem potkal pana inženýra znovu. Už&nbsp;nebyl tak vysoký, shrbil se. Vyhrkl na&nbsp;mě:</span></p>
          <p class="chunk" data-nb-ref-number="84" data-nb-words="25" data-nb-chars="142"><span class="idea" data-nb-ref-number="87" id="idea87" data-nb-words="25" data-nb-chars="142">„Co jsem vám říkal, je&nbsp;to&nbsp;šlágr. Holanďané je&nbsp;vyrábějí. Jmenují se&nbsp;Sly Killer. Víte, co&nbsp;je&nbsp;to&nbsp;Sly Killer? Zabíječ much. Zaplavili tím Evropu.“</span></p>
          <p class="chunk" data-nb-ref-number="85" data-nb-words="27" data-nb-chars="175"><span class="idea" data-nb-ref-number="88" id="idea88" data-nb-words="27" data-nb-chars="175">A&nbsp;vytáhl pohotově z&nbsp;kapsy mucholapku, podobala se&nbsp;té&nbsp;naší jako vejce vejci, jenom na&nbsp;obálce nevybuchovala bomba, ale ležela tam obrovská odporná moucha probodnutá bílým šípem.</span></p>
          <p class="chunk" data-nb-ref-number="86" data-nb-words="28" data-nb-chars="150"><span class="idea" data-nb-ref-number="89" id="idea89" data-nb-words="28" data-nb-chars="150">„A&nbsp;máte se, pane inženýre?“ zeptal jsem se&nbsp;(abych to&nbsp;zamluvil), a&nbsp;to jsem neměl. Usmál se&nbsp;smutně, mávl rukou, slzy mu&nbsp;vhrkly do&nbsp;očí a&nbsp;rychle odcházel.</span></p>
          <p class="chunk" data-nb-ref-number="87" data-nb-words="67" data-nb-chars="338"><span class="idea" data-nb-ref-number="90" id="idea90" data-nb-words="67" data-nb-chars="338">A&nbsp;já bych od&nbsp;něho nejraději běžel za&nbsp;tatínkem a&nbsp;řekl mu, že&nbsp;neprodával šmejd, snad by&nbsp;ho&nbsp;to&nbsp;zas postavilo na&nbsp;nohy. Ale nebylo už&nbsp;kam běžet. Jedině nahoru k&nbsp;Pánubohu a&nbsp;tam zřejmě už&nbsp;není potřeba nic prodávat. A&nbsp;ani mouchy tam asi nelétají. A&nbsp;jestli létají a&nbsp;bude třeba prodávat, tak už&nbsp;o&nbsp;tom tatínek stejně ví. A&nbsp;v&nbsp;tom případě je&nbsp;na&nbsp;place.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>