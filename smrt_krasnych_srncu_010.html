<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak jsme se střetli s&nbsp;Vlky">
    <meta name="apple-mobile-web-app-capable" content="yes">
    <title>Jak jsme se střetli s&nbsp;Vlky</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./smrt_krasnych_srncu_009.html">
    <link rel="next" href="./smrt_krasnych_srncu_011.html">
    <meta name="nb-order" content="7">
    <link rel="self" href="smrt_krasnych_srncu_010.html">
    <meta name="nb-identifier" content="pavel-smrt-krasnych-srncu-7a0355a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1017" data-nb-chars="5768">
    <nav role="doc-toc">
      <li><a href="smrt_krasnych_srncu_006.html">Nejdražší ve střední Evropě</a></li>
      <li><a href="smrt_krasnych_srncu_007.html">Ve službách Švédska</a></li>
      <li><a href="smrt_krasnych_srncu_008.html">Smrt krásných srnců</a></li>
      <li><a href="smrt_krasnych_srncu_009.html">Kapři pro wehrmacht</a></li>
      <li><a href="smrt_krasnych_srncu_010.html">Jak jsme se střetli s Vlky</a></li>
      <li><a href="smrt_krasnych_srncu_011.html">Otázka hmyzu vyřešena</a></li>
      <li><a href="smrt_krasnych_srncu_012.html">Prase nebude!</a></li>
      <li><a href="smrt_krasnych_srncu_013.html">Králíci s moudrýma očima</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="26"><span class="idea" data-nb-ref-number="1" id="idea1" data-nb-words="6" data-nb-chars="26">Jak jsme se střetli s&nbsp;Vlky</span></h1>
        <section>
          <p class="chunk" data-nb-ref-number="2" data-nb-words="12" data-nb-chars="67"><span class="idea" data-nb-ref-number="2" id="idea2" data-nb-words="12" data-nb-chars="67">Po&nbsp;válce jsme přijeli do&nbsp;Luhu. Strejda Prošek nás uvítal a&nbsp;povídal:</span></p>
          <p class="chunk" data-nb-ref-number="3" data-nb-words="20" data-nb-chars="103"><span class="idea" data-nb-ref-number="3" id="idea3" data-nb-words="20" data-nb-chars="103">„Něco vám řeknu. Je&nbsp;tu&nbsp;plno štik. Štiky už&nbsp;netlučou při povrchu jako dřív, a&nbsp;tak rybáři o&nbsp;nich nevědí.“</span></p>
          <p class="chunk" data-nb-ref-number="4" data-nb-words="13" data-nb-chars="59"><span class="idea" data-nb-ref-number="4" id="idea4" data-nb-words="13" data-nb-chars="59">A&nbsp;tak jsem se&nbsp;s&nbsp;mým tatínkem vydal lodí na&nbsp;ostrov na&nbsp;štiky.</span></p>
          <p class="chunk" data-nb-ref-number="5" data-nb-words="60" data-nb-chars="342"><span class="idea" data-nb-ref-number="5" id="idea5" data-nb-words="60" data-nb-chars="342">Chytat štiky na&nbsp;káču, to&nbsp;je&nbsp;na&nbsp;splávek, který je&nbsp;velký skoro jako vajíčko, je&nbsp;poměrně snadně, ale vzrušující. Celé hodiny třebas čekáte, až&nbsp;se&nbsp;ten velký splávek ponoří, a&nbsp;když se&nbsp;konečně potopí, začnete se&nbsp;chvět anebo potit. Je&nbsp;totiž pravděpodobné, že&nbsp;vám nezabrala žádná čudla, jak se&nbsp;říká malé rybě, ale ryba tak od&nbsp;jednoho do&nbsp;patnácti kil.</span></p>
          <p class="chunk" data-nb-ref-number="6" data-nb-words="125" data-nb-chars="744"><span class="idea" data-nb-ref-number="6" id="idea6" data-nb-words="125" data-nb-chars="744">My&nbsp;tenkrát přivezli ten první den osm štik. Rozkřiklo se&nbsp;to, jako když najdete v&nbsp;lese hřiby anebo brusinky. Vyrukovala spousta rybářů. Tenkrát byla ale Berounka od&nbsp;Skryjí k&nbsp;Bránovu štičí ráj. Tatínek jich chytil za&nbsp;dovolenou přes sto, já&nbsp;šedesát čtyři. Některé byly pořádné, tenkrát ještě nebylo moc kouření a&nbsp;jídla, musely být pořádné, když mi&nbsp;křivoklátský řezník dal za&nbsp;jednu štiku skoro dvě kila škvařenýho sádla a&nbsp;křivoklátský trafikant za&nbsp;druhou stovku cigaret pro maminku, která hulila jako Turek. Jo, a&nbsp;pak se&nbsp;nám podařilo tu&nbsp;řeku od&nbsp;dravých štik zachránit; když se&nbsp;to&nbsp;vezme kolem a&nbsp;kolem, tak jsme ji&nbsp;vlastně zplundrovali. V&nbsp;řece zbyly jen větší, mazané štiky a&nbsp;ta malinká šíhlata, štičí děti, která nikdo nebral, pokud to&nbsp;nebyl raubíř.</span></p>
          <p class="chunk" data-nb-ref-number="7" data-nb-words="128" data-nb-chars="740"><span class="idea" data-nb-ref-number="7" id="idea7" data-nb-words="128" data-nb-chars="740">A&nbsp;v&nbsp;té době došlo v&nbsp;takový neurčitý den k&nbsp;nevypsané soutěži mezi Vlkovými, co&nbsp;žili v&nbsp;Luhu, a&nbsp;naší rodinkou, která se&nbsp;skládala hlavně z&nbsp;tatínka a&nbsp;mě. Strejda Prošek s&nbsp;námi tenkrát nemohl, nějak marodil. Z&nbsp;Vlkových chytali ryby hlavně Adolf a&nbsp;Franta, oba dělali u&nbsp;dráhy. Adolf pracoval ve&nbsp;výtopně, Franta jezdil vlakem na&nbsp;Smíchov do&nbsp;účtárny, třiatřicet let chodil na&nbsp;vlak v&nbsp;létě, v&nbsp;zimě&nbsp;– deset kilometrů pěšky! Bylo to&nbsp;něco fantastického. Často mráz, závěje, lijáky. Byl to&nbsp;jeden z&nbsp;největších sportovních výkonů, který probíhal desetiletí. Vždyť chodil krajem, kde byl les, strže, kopce, uzounké cestičky. Vždycky jsem si&nbsp;o&nbsp;Vlcích myslel, že&nbsp;nás nemají rádi, to&nbsp;jenom měli na&nbsp;nás vztek jako na&nbsp;Pražáky, že&nbsp;jim lezem do&nbsp;zelí, vlastně do&nbsp;řeky.</span></p>
          <p class="chunk" data-nb-ref-number="8" data-nb-words="37" data-nb-chars="211"><span class="idea" data-nb-ref-number="8" id="idea8" data-nb-words="37" data-nb-chars="211">Abych nezapomněl, Adolf měl a&nbsp;ještě má&nbsp;v&nbsp;tom Luhu krásnou ženu Marii, která se&nbsp;mi&nbsp;jako šestnáctiletýmu klukovi moc líbila. Nahoře měla všechno jaksepatří a&nbsp;to nebylo marný. A&nbsp;s&nbsp;těmito Vlky jsme vešli do&nbsp;soutěže.</span></p>
          <p class="chunk" data-nb-ref-number="9" data-nb-words="68" data-nb-chars="401"><span class="idea" data-nb-ref-number="9" id="idea9" data-nb-words="68" data-nb-chars="401">Věděli jsme, že&nbsp;Vlkové jsou skvělí rybáři. Znali tuhle řeku už&nbsp;od&nbsp;dětství, věděli, jak je&nbsp;kde hluboká, mohli předpokládat, i&nbsp;kde která zapomenutá štika leží a&nbsp;číhá na&nbsp;kořist, byli tak často u&nbsp;vody, že&nbsp;věděli, která je&nbsp;popíchaná a&nbsp;zpražená. Chytali na&nbsp;šouračku a&nbsp;uměli to, vydráždili i&nbsp;ty přecpané štiky. Ale to&nbsp;všechno nevadilo mému tatínkovi, který sebevědomě všude prohlašoval, že&nbsp;jim dáme na&nbsp;prdel.</span></p>
          <p class="chunk" data-nb-ref-number="10" data-nb-words="46" data-nb-chars="265"><span class="idea" data-nb-ref-number="10" id="idea10" data-nb-words="46" data-nb-chars="265">A&nbsp;tak jsme vyrazili ještě za&nbsp;tmy, skoro jsme pluli až&nbsp;k&nbsp;louce Brtvě, kde se&nbsp;točily nejkrásnější štičí tišiny a&nbsp;tůně, ale kde bylo těžké tenkrát chytat, rostlo tam plno trávy a&nbsp;vysokých kopřiv. Snad to&nbsp;už&nbsp;nebyla ani rybařina, spíš nádeničina. Odpoledne řekl tatínek:</span></p>
          <p class="chunk" data-nb-ref-number="11" data-nb-words="8" data-nb-chars="53"><span class="idea" data-nb-ref-number="11" id="idea11" data-nb-words="8" data-nb-chars="53">„Končíme,“ a&nbsp;dodal: „Dneska jsme to&nbsp;Vlčatům ukázali.“</span></p>
          <p class="chunk" data-nb-ref-number="12" data-nb-words="49" data-nb-chars="237"><span class="idea" data-nb-ref-number="12" id="idea12" data-nb-words="49" data-nb-chars="237">Nebyl jsem si&nbsp;tím zcela jist. Měli jsme tři štiky, jen o&nbsp;jedné se&nbsp;dalo říci, že&nbsp;je&nbsp;větší, a&nbsp;ty dvě nebyly ani velké, ani malé, tak uprostřed. Pluli jsme lodí po&nbsp;řece dolů k&nbsp;přívozu a&nbsp;oba jsme mysleli na&nbsp;to, co&nbsp;asi chytli Adolf s&nbsp;Frantou.</span></p>
          <p class="chunk" data-nb-ref-number="13" data-nb-words="9" data-nb-chars="55"><span class="idea" data-nb-ref-number="13" id="idea13" data-nb-words="9" data-nb-chars="55">Když jsme přistáli pod akátem, řekl mi&nbsp;tatínek důrazně:</span></p>
          <p class="chunk" data-nb-ref-number="14" data-nb-words="4" data-nb-chars="26"><span class="idea" data-nb-ref-number="14" id="idea14" data-nb-words="4" data-nb-chars="26">„Dojdi si&nbsp;vypůjčit vozík!“</span></p>
          <p class="chunk" data-nb-ref-number="15" data-nb-words="6" data-nb-chars="31"><span class="idea" data-nb-ref-number="15" id="idea15" data-nb-words="6" data-nb-chars="31">Strnul jsem a&nbsp;nechápal jsem to:</span></p>
          <p class="chunk" data-nb-ref-number="16" data-nb-words="4" data-nb-chars="20"><span class="idea" data-nb-ref-number="16" id="idea16" data-nb-words="4" data-nb-chars="20">„Na co&nbsp;vozík, tati?“</span></p>
          <p class="chunk" data-nb-ref-number="17" data-nb-words="103" data-nb-chars="591"><span class="idea" data-nb-ref-number="17" id="idea17" data-nb-words="103" data-nb-chars="591">Mému tatínkovi se&nbsp;nedalo moc odporovat. „Povídám, dojdi pro vozík! Naše štiky dnes povezem na&nbsp;vozíku,“ řekl důrazně a&nbsp;už jen polohlasně dodal, jako by&nbsp;tomu sám maličko nevěřil: „Jsou těžké.“ Šel jsem tedy pro vozík. Byl to&nbsp;takový malý žebřiňáček s&nbsp;mřížkama, ale přesto zas tak velký, že&nbsp;v&nbsp;něm štiky nebyly skoro vidět. Akorát tu&nbsp;největší popostrčil tatínek dozadu, aby jí&nbsp;koukal ven ocas. Nevím, kde se&nbsp;ve&nbsp;mně ten odpor vzal, ale rezolutně jsem prohlásil: „Já ten vozík nepotáhnu. Aspoň přes Luh ne!“ Skoro jsem to&nbsp;vlastně vykřikl a&nbsp;vzpomněl jsem si&nbsp;na&nbsp;paní Marii, jak bude stát vedle dveří.</span></p>
          <p class="chunk" data-nb-ref-number="18" data-nb-words="135" data-nb-chars="745"><span class="idea" data-nb-ref-number="18" id="idea18" data-nb-words="135" data-nb-chars="745">Tatínek se&nbsp;na&nbsp;mě&nbsp;podíval, na&nbsp;něco myslel, možná na&nbsp;to, jestli mě&nbsp;má&nbsp;zfackovat, anebo ty&nbsp;štiky z&nbsp;toho vozíku zas vyndat. Viděl jsem, jak jeho hluboké oči bloudí po&nbsp;stráních kolem, a&nbsp;přemýšlí, jako většina tátů a&nbsp;zvlášť židovských, kdy ho&nbsp;život potrestal na&nbsp;manželce a&nbsp;kdy na&nbsp;dětech. Pak šel k&nbsp;vozíku, mně dal pruty a&nbsp;sám táhl vozík. Vozík se&nbsp;rozkolébal a&nbsp;skákal po&nbsp;kamenité cestičce mezi domky Luhu. Nikdy se&nbsp;mi&nbsp;nezdála ta&nbsp;cesta tak krátká. Přímo jsme s&nbsp;vozíkem letěli, ačkoliv jsem si&nbsp;přál, aby k&nbsp;tomu domku Adolfa Vlka to&nbsp;trvalo celý věk, a&nbsp;když ne, tak alespoň celý život. A&nbsp;přitom jsme museli jet strašně pomalu, protože mému tatínkovi, když spatřil na&nbsp;dálku ty&nbsp;skvělé rybáře Adolfa a&nbsp;Frantu, se&nbsp;zřejmě při vší jeho odvaze podlamovala kolena.</span></p>
          <p class="chunk" data-nb-ref-number="19" data-nb-words="6" data-nb-chars="37"><span class="idea" data-nb-ref-number="19" id="idea19" data-nb-words="6" data-nb-chars="37">Přijeli jsme před jejich hezký domek.</span></p>
          <p class="chunk" data-nb-ref-number="20" data-nb-words="40" data-nb-chars="227"><span class="idea" data-nb-ref-number="20" id="idea20" data-nb-words="40" data-nb-chars="227">Měl jsem oči jen pro Marii, která opravdu stála v&nbsp;bílém nažehleném živůtku na&nbsp;zápraží a&nbsp;ruce měla složené přes prsa. Ve&nbsp;tváři měla pohrdlivý výraz a&nbsp;to mnou otřáslo. Vzpamatoval jsem se&nbsp;a&nbsp;můj pohled spočinul na&nbsp;jejich klepačce.</span></p>
          <p class="chunk" data-nb-ref-number="21" data-nb-words="33" data-nb-chars="198"><span class="idea" data-nb-ref-number="21" id="idea21" data-nb-words="33" data-nb-chars="198">Viselo tam na&nbsp;drátech pět štik. Velkých štik. Tři byly z&nbsp;rodu krásných královských, dlouhých zelených štik a&nbsp;dvě žlutavé byly tlusté, jako kdyby je&nbsp;zvlášť pro Vlky vykrmoval vodník od&nbsp;Šímovic skály.</span></p>
          <p class="chunk" data-nb-ref-number="22" data-nb-words="35" data-nb-chars="211"><span class="idea" data-nb-ref-number="22" id="idea22" data-nb-words="35" data-nb-chars="211">Tatínek v&nbsp;té chvíli klopýtl, málem upadl, a&nbsp;zastavil, slyšel jsem, jak zhluboka oddechuje. Nevím, jak dlouho jsme tam stáli. Ticho, hluboké ticho, nebylo vlastně co&nbsp;říkat. Pak se&nbsp;ke&nbsp;mně obrátil a&nbsp;sípavě povídal:</span></p>
          <p class="chunk" data-nb-ref-number="23" data-nb-words="5" data-nb-chars="24"><span class="idea" data-nb-ref-number="23" id="idea23" data-nb-words="5" data-nb-chars="24">„Pomoz mi, je&nbsp;to&nbsp;těžký.“</span></p>
          <p class="chunk" data-nb-ref-number="24" data-nb-words="65" data-nb-chars="355"><span class="idea" data-nb-ref-number="24" id="idea24" data-nb-words="65" data-nb-chars="355">Bylo mi&nbsp;ho&nbsp;líto, vozík byl teď pro něho určitě nesmírně těžký. Nic jsem nenamítal, zapomněl jsem na&nbsp;paní Marii, dal jsem pruty na&nbsp;vozík a&nbsp;začal jsem tlačit vozík z&nbsp;Luhu do&nbsp;kopce. Jsme přece jedna rodina a&nbsp;musíme táhnout spolu. Jeli jsme se&nbsp;svěšenými hlavami a&nbsp;dobře jsme věděli, že&nbsp;Vlkové, kteří neřekli ani slovo, dali nám ten den podle tatínka na&nbsp;prdel.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./smrt_krasnych_srncu_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>